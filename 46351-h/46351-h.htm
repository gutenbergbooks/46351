<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=UTF-8" />
 <title>
  Un avvocato dell'avvenire, di Valentino Carrera
 </title>
 <link rel="coverpage" href="images/cover.jpg" />
 <style type="text/css">
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2;}
.blockquote {margin: 2em 5%; font-size: 95%;}
.blockquote p {margin-left: 1.5em; text-indent: -1.5em;}
p.indr {text-align: right; margin-right: 5%;}
p.stagedir {margin-left: 40%; text-indent: -1.5em; font-size: 90%;}
p.pers {text-align: center; margin-bottom: 1.5em;}
.center {text-align: center; text-indent: 0;}

div.titlepage {text-align: center; margin: 2em 5%; padding-bottom: 2em; padding-top: 3em; page-break-before: always; page-break-after: always;}
div.verso {text-align: center; padding-top: 2em; font-size: 95%; margin: 05%;}
div.somm {page-break-before: always; padding-top: 3em;}
div.chapter {page-break-before: always; padding-top: 3em;}
div.chapter h2 {page-break-before: avoid;}

h1,h2,h3 {text-align: center; font-style: normal;
font-weight: normal; line-height: 1.5;}
h1 {font-size: 200%; margin-top: 2em; margin-bottom: 2em;}
h2 {font-size: 140%; margin-top: 1em; margin-bottom: 2em;}
h3 {font-size: 120%; margin-top: 2em;}

hr {width: 70%; margin-top: 1em; margin-bottom: 1em; margin-left: 15%; margin-right: 15%; clear: both;}
hr.mid {width: 50%; margin-left: 25%; margin-right: 25%;}
hr.tiny {width: 10%; margin-left: 45%; margin-right: 45%;}

.pagenum  {position: absolute; right: 5%; font-style: normal;
  font-weight: normal; font-size: 65%; text-align: right; color: #999999;
  background-color: #ffffff; clear: left;}

.pad4 {margin-top: 4em;}
.pad2 {margin-top: 2em;}

.small {font-size: 80%;}
.large {font-size: 115%;}
.x-large {font-size: 130%;}
.xx-large {font-size: 200%;}
.g {letter-spacing: .2em;}
.smcap {font-variant: small-caps; font-style: normal;}
.scp {font-size: 70%;}
.upright {font-style: normal;}

ul {list-style-type: none;}

.tnote {background-color: #F5F5DC; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%;}
.tnote p {padding: 0 1em;}
.covernote {visibility: hidden; display: none;}
@media handheld {
  .covernote {visibility: visible; display: block;}
}

.poem {text-align: left; font-size: 95%; margin: 1.5em 10%;}
.inl {display: inline-block;}
.poem p {margin: 0; padding-left: 3em; text-indent: -3em;}
.poem p.i2 {text-indent: -1em;}
.poem p.i6 {text-indent: 6em;}
.poem p.pad {padding-top: 1em;}
.poem-container {text-align: right; margin-top: 2em;}

    </style>
  </head>
<body>

<div class="chapter">
<h1>
UN AVVOCATO DELL'AVVENIRE
</h1>

<hr class="mid" />
</div>

<div class="titlepage">
<p>
LE
</p>
<p class="xx-large g">
COMMEDIE
</p>
<p class="small">
DI
</p>
<p class="x-large">
VALENTINO CARRERA
</p>

<div class="poem-container">
<div class="poem inl">
<p class="i2">..... Se voeren sti poetta</p>
<p>Ciappottan i passion, moeven el cœur,</p>
<p>Hann de toccann i tast che ne diletta,</p>
<p>Ciapann, come se dis, dove ne dœur;</p>
<p>Senza andà sui baltresch a tirà a man</p>
<p>I coregh e i scuffion gregh e roman!</p>
<p class="i6 pad"><span class="smcap">Carlo Porta.</span></p>
</div>
</div>

<hr class="tiny" />

<p class="large">
VOLUME PRIMO
</p>

<hr class="tiny" />

<p class="pad4">
TORINO<br />
<span class="small">TIPOGRAFIA L. ROUX E C.<br />
1887</span>
</p>
</div>

<div class="verso">

<hr class="mid" />

<p>
<i>L'editore e l'autore, osservati tutti gli obblighi, intendono di
fruire di tutti i diritti della proprietà sia per la riproduzione
e la traduzione, che per la rappresentazione.</i>
</p>

<p class="pad2 indr">
(918)
</p>

<hr class="mid" />
</div>

<div class="somm">
<h2>
INDICE
</h2>

<p class="center large"><a href="#notizia">NOTIZIA</a><br />
<a href="#primo">ATTO PRIMO</a><br />
<a href="#secondo">ATTO SECONDO</a><br />
</p>

<hr class="pad2" />
</div>

<div class="chapter">
<p>
<span class="pagenum" id="Page_145">[145]</span>
</p>

<h2>
UN AVVOCATO DELL'AVVENIRE
</h2>

<p class="center large">
COMMEDIA IN DUE ATTI.
</p>
</div>

<div class="chapter">
<p>
<span class="pagenum" id="Page_147">[147]</span>
</p>

<h2><a id="notizia"></a>
NOTIZIA
</h2>

<p>
In quest'epoca così sinceramente democratica, come
sa il lettore, nella quale non c'è calzolaio che non
arrossisca dell'antica insegna ciabattinesca del padre
suo, appena Mastro Andrea, a furia di lavoro e di
privazioni, è riuscito ad avviare benino la bottega, od
ha messo assieme un poderello, c'è da scommettere
che invece di fare del figliuolo un valente artigiano
od un buon agricoltore, lo manderà a farsi avvocato
in una delle troppe e troppo inutili Università. Una
volta cotesti spostati li facevano preti e riuscivano
quello che riuscivano, meno che di decoro e di lustro
al clero: ora li fanno avvocati; vedremo con quale
risultato.
</p>

<p>
Il ragazzaccio fin dall'infanzia mal avvezzo e senza
esempio e consiglio, pretensioso e villano a faccia
fresca per natura, nove su dieci riesce una forca. La
bella e fragrante campagna in cui è cresciuto e il
trionfo dei colli ubertosi non gli hanno messo addosso
un solo brivido di febbre poetica, e così, a diciotto
anni, non trasuderebbe una stilla di entusiasmo per
qualsiasi cosa più bella o generosa, neanco a pigiarlo
sotto lo strettoio. Nessuna meraviglia quindi ch'egli
non abbia che un ideale ed uno scopo, se stesso.
</p>

<p>
Al primo arrivare nella grande città, sebbene abituato
a sentirne motteggiare le usanze come è costume
nei borghicciattoli fuori d'ogni movimento e
d'ogni istoria, prova una sensazione di scoramento,
quasi una mortificazione. Si sente piccino quanto è
<span class="pagenum" id="Page_148">[148]</span>
a corto di quattrini. Ma poi sono tanti i compagni ed
è tanta la tacita tolleranza per gli scolari pari suoi,
che si rincora presto e in meno di otto giorni ricomincia
a vociare e ad impacciare in iscuola e fuori,
come se stesse ancora per le strade del villaggio cogli
altri monelli o nelle aie coi vaccari ed i carrettieri.
Non ha che una scusa: ed è che nelle Università
manca tuttora la più indispensabile delle cattedre,
quella che insegnerebbe a vivere. Il suo è un turbine
di parole e di gesti più che meridionali, nel quale si
trovano, quand'è possibile tenerci dietro, sciocchezze
marchiane ma clamorose, paradossi scuciti ma sfavillanti,
un pochino di logica borghese, e in compenso
molte assurdità. Sugo? Presunzione a tutto spiano e
rispetto di nulla. Poverino! La mamma lo ha sempre
tenuto per un genio e glie lo diceva, e il babbo, sentendo
che sono avvocati il deputato, il prefetto e il
sindaco, sogna in lui ad occhi aperti qualche cosa di
grosso.
</p>

<p>
Nella grande città, di cui non piglia come i compagni
modesti e garbati i modi e la misura, ma soltanto
il vizio più a buon mercato, non c'è chiasso o
prosopopea che basti a levarci dal basso, bisogna pur
sentirsi inferiore a molti in nascita, in influenza ed in
coltura; ma questo sentimento che nelle anime semplici
e forti si fa emulazione ed ambizione feconda, in lui
non suscita che una stizza, un dispetto che Dio sa
che itterizia gli darebbero, se la grande creditrice,
la società, non gli permettesse qualsiasi sfogo contro
di lei, che pure da lui non sarà mai pagata. Egli si
rivolta adunque contro la società, che non se ne dà
per intesa, e per fare tutto un fascio ed un conto
anche contro la natura e gli Dei, che proprio non
c'entrano per nulla, sopratutto nella magrissima pensione
cui lo danna lo scarso assegno della famiglia, e
che ha tanta parte nella segreta ragione di sì fiera
ribellione.
</p>

<p>
Questa ribellione sistematica, e perciò ridicola, ha
tuttavia questo di buono per lui che gli conquista
<span class="pagenum" id="Page_149">[149]</span>
l'apparenza d'un giovane d'ingegno: adesso non costa
di più. Ma per quanto questo battesimo, in un paese
come il nostro, dove l'ingegnaccio saltella e corre e
diguazza anche fra i vicoletti più miserabili e poltigliosi,
abbia tutta l'aria di un battesimo d'acqua senza
sale, per quanto studente possa ancora valere il fusinatesco
giovane che non studia niente, c'è tuttavia
nell'ambiente delle Università più chiassose, nella
fama dei professori più discussi, nelle vaste sale delle
biblioteche più polverose, un non so che di misterioso,
di imponderabile, ma di indiscutibile che avverte i più
ribelli che colla sola scintillaccia e senza un lungo
durissimo travaglio non s'arriva davvero in nessuna
onesta maniera a conquistare la lode di tutti i buoni e di
tutti i valenti, a conquistare l'austera matrona inflessibile,
la gloria, quella dagli occhiali che leggono attraverso
ai panni quanto si sente, si sa, si può e si vuole.
</p>

<p>
Allora, non sentendosi il coraggio di buttarsi eroicamente
a capofitto nella voragine senza fondo dello
studio per rifarsi del perduto e precorrere a perdivista
gli altri, trova che è assai più comodo dir corna
della scienza come ha fatto della società: quanto a
lui, sarà studente giusto quel tanto che occorre per
essere laureato — oh la strana parola sopra siffatto
cerebro! — e quanto alla gloria, poichè è tanto difficile
essere corrisposto dalla matrona, ebbene, ci si
contenterà della sgualdrinella che ha un sorriso ed
un bacio per tutti, la nomèa. E per costei recita,
scrive, pianta giornaletti politici e letterari, dice lui,
si batte in duello, si picchia colle guardie e chissà
dove domine arriverebbe in questa correntina per la
scesa delle puerilità, se non arrivasse il momento di
raccomandarsi alla pappagallesca memoria perchè non
lo tradisca nella prova suprema e questa non muti
la laurea nel ponte dell'asino. È laureato come tanti
e troppi altri, e il suo nome, non importa come, venne
già stampato più volte su per le gazzette: per uno
studente come lui sono due belli scalini!
</p>

<p>
Ma che farà ora? Degli avvocati ogni anno, grazie
<span class="pagenum" id="Page_150">[150]</span>
a Dio, le Università ne scodellano su per giù un migliaio:
pochi sono i vocati proprio sul serio, anche
meno quelli chiamati per la magistratura. Il resto,
dopo di essersi pattullato un pochino colle cieche lusinghe
della famiglia, si dissemina lungo le interminabili
mangiatoie della burocrazia, ben lieto che il titolo
poco sudato gli renda più facile la conquista
della cavezza.
</p>

<p>
Il meglio sarebbe ritornare a casa per soccorrere
il babbo colle braccia potenti, per ritemprarsi nella
vita onesta e proficua dei campi; ma e la nomèa? e
tutto quello che gli bolle nel cervello? e i destini del
mondo? Ci deve pur essere un'avvocatura che gli dia
il mezzo di spendere tanta esuberanza di forze, che
gli permetta di gittare dalla tribuna quel grido dell'anima
che raccoglie tutti gli odj, tutte le smanie di
vendetta degli oppressi..... cominciando da lui, tanto
oppresso dalla vanità?
</p>

<p>
Sicuro che c'è: è <i>l'avvocatura delle cause perse</i>,
come la chiamano in Tribunale; quella che non costa
dottrina ed ha per arringo il patrocinio di ogni cosa
che solletichi la curiosità oziosa e plebea, dagli scandali
di alcova alle mattate tragicomiche della piazza;
quella che può conservare le emozioni istrioniche del
dilettante, e trasformarlo ora in mitingaio ed ora in
tribuno improvvisato.
</p>

<p>
Ma non è facile esordire bene neanche in questa
palestra. E poi fra i nuovi colleghi ed i magistrati
le sue alzate d'ingegno non trovano mica più l'eco
compiacente del caffè; e neanche i bisticci e gli epigrammi
con cui saettava i professori, e i chiapparelli
e le fole inventate lì per lì a canzonare i compagni,
destano la risata d'una volta: anzi c'è chi risponde
al paradosso provando che ha la barba più lunga di
Mosè, e altri dimostra come l'utopia non abbia gasse
nè ali per alzarsi da terra quanto un tacchino, neanche
aiutata dalle supposizioni più indulgenti e dalle
ipotesi più iperboliche. Queste piccole disillusioni
nuovissime e frequenti gli mandano sossopra fiele e
<span class="pagenum" id="Page_151">[151]</span>
nervi, e così nasce in lui il disprezzo più cordiale per
gli altri avvocati e l'odio più intenso per i magistrati,
i quali pigliano così, come di dovere, nel suo cuore
il posto lasciato vuoto, ma ancora caldo, dai poveri
professori.
</p>

<p>
Eppure questo atleta che vuole scendere nel circo
con armi sì meschine, che ha più debiti che idee, più
invidia che emulazione, che non ha che la stoffa d'un
comico di second'ordine, che è appunto l'ordine di chi
non ne ha, deve pure riescire qualche cosa in quell'aristocrazia
di farabutti, fra avvocati ingrassantisi
di veleni, affaristi e cortigiane, al cui benefizio più
d'un pessimista afferma, speriamo bestemmiando, avere
l'aristocrazia dell'ingegno, del valore e della virtù
fatto l'Italia; e riescirà per tre ragioni una peggiore
dell'altra: prima perchè il governo rappresentativo è
fatto apposta per gli avvocati, ma più per i pessimi
che per i buoni; poi perchè per valersi di tutti gli
equivoci e le contraddizioni che corrono fra l'uso e
l'abuso della libertà è proprio necessario un frutto
bacato come gli è lui; perchè infine egli che non ha
studiato nè nelle scuole nè dopo, che consuma più
vino che olio di lucerna e quale lettore assiduo di
giornali e di romanzi non può che abborrire da ogni
serietà di studio e di meditazione, ha però osservato
e studiato con attenzione il suo tempo e i suoi concittadini.
</p>

<p>
Egli si è accorto anzitutto che l'istrionismo lascia
i comici per dilagare nella società, penetrando poco a
poco nei costumi, nella conversazione, nelle lettere e
peggio che mai nella politica, sia perchè il popolo è
incorreggibilmente vago di saltimbanchi, sia perchè la
politica meno che il ridicolo può scusare ogni più
buffa e rea azionaccia. Cyrano De Bergerac asseriva
or sono più di due secoli, gli italiani nascere tutti
comici; e alle volte pare veramente che noi rappresentiamo
in ogni sfaccettatura della vita un complesso
di così squisita e perfetta commedia, da spiegare in
quale guisa il nostro teatro non sia all'altezza della
<span class="pagenum" id="Page_152">[152]</span>
nostra gloria letteraria ed artistica, poichè una tale
eccellenza di simulazioni deve necessariamente togliere
ogni speranza al commediografo di arrivare ad emularla.....
Comunquesiasi, l'avvocatino ha intanto notato
che l'istrionismo preferisce alle espressioni schiette e
semplici le studiate e sonanti, alla passione sentita
e forte la sfuriata declamatoria, ai caratteri fieri la
gente superficiale e poltrona e bracona, al fare cose
grandi e feconde le comode e fugaci fiammate d'un
breve entusiasmo. E ha pure notato che la coscienza
latina è cosifatta che mentre non mostra che un po' di
stima platonica per i galantuomini, sente invece la
più viva simpatia e sollecitudine per le canaglie matricolate.
</p>

<p>
Finalmente ha osservato che la mediocrità scettica,
ignorante e superba che si è quasi infeudato ogni
movimento della vita italiana, ed ha riempito, per
quanto le è stato possibile, ogni Consiglio di omiciattoli
che non si sa capire come riescano a star ritti,
tanto è il vuoto del loro cervello, ci ha in tal modo
intontiti e resi indifferenti sopra ogni riguardo, che
la sfacciataggine diventa ogni giorno più l'arte sicura
di arrivare dovechessia, e dieci pagliacci potrebbero
di leggieri imporsi a centomila cittadini. Alle volte
si direbbe, scorati, che i cittadini che sentono la libertà
essere la giustizia, non abbiano poi attitudine
alcuna ad unirsi per difenderla, o che disperino di
far giungere ad una vera emancipazione le classi che
ancora guaste dalla servitù sono già corrotte dalla licenza....
Ma questa indifferenza spiega ad ogni modo
l'insanabile furore di avvilimento e di disprezzo che c'invade,
e rivela all'osservatore la noia, il castigo delle
generazioni senza ideali, e, per sua conseguenza, la disposizione
morbosa ad accogliere meglio il disordine
che non l'appello sempre più uggioso del dovere.
</p>

<p>
L'avvocatino fa tesoro, gongolando, di queste brutte
rivelazioni; ride degli antichi gloriosi patriarchi della
giurisprudenza italiana, ride dell'avvocatura così bella
nel suo esercizio e così nobile nel suo fine, e si prepara
<span class="pagenum" id="Page_153">[153]</span>
alla battaglia: tre o quattro volumi fra alienisti,
socialisti e pessimisti bastano per fornire le armi;
non importa come traditi. Nè importa che la sua sia
giusto la caricatura della scuola positivista, la quale
non ha mai inteso sparare che il delitto sia <i>sempre</i>
un'aberrazione o l'effetto di una provocazione, la ribellione
il solo mezzo di risolvere le questioni più
intricate, e che corruzione, doppiezza ed ogni altra
più trista vergogna non siano imputabili che al clima
e ad altre cause non volitive.
</p>

<p>
Noi non seguiremo, come ha fatto l'autore della
commedia, l'avvocatino in tribunale, nè ci meraviglieremo
che quella sua furia insolente e vertiginosa
abbia colpito la platea sucida e feroce della Corte e
meglio ancora il branco pecorino e sbadigliante dei
Giurati, nè che quelle schidionate di menzogne e di
vituperj possano essere gabellate quali saggi di nuovissima
eloquenza: se ciascuno avesse, non diciamo
una convinzione, ma almeno un'opinione, il pallone
pieno di vento schiatterebbe sotto le risate più clamorose;
ma l'opinione, dai più, si preferisce di comprarsela
bell'e fatta, purchessia, pur che non costi,
s'intende, più di un soldo.
</p>

<p>
Inutile dire che il bel metodo riesce anche meglio
quando l'avvocatino si fodera del mitingajo o del
saltimbanco per le campagne elettorali.
</p>

<p>
La farsa finisce come deve finire con tanti personaggi
da farsa nei clienti delle dimostrazioni e dei
comizj, negli elettori e nei contribuenti: l'avvocatino
arriva dove arrivano tanti altri liberali del denaro
altrui, a parer persona, ai Consigli del Comune, meglio
ai Consigli d'Amministrazione, e, peggio per lui, al
Parlamento.
</p>

<p>
Perchè peggio per lui? Perchè il Parlamento è il
magno strizzatore di questi limoni senza sugo!
</p>

<p>
La favola necessariamente lieve in cui l'autore
aveva incarnato questo tipo, portava dapprima per titolo:
<span class="scp">LA NUOVA SCUOLA DEGLI AVVOCATI</span>. Rappresentata
per la prima volta in Torino, al teatro Gerbino, la
<span class="pagenum" id="Page_154">[154]</span>
sera del 24 maggio 1874, destò un indescrivibile tumulto
nel pubblico affollatissimo. La maggioranza,
gradita la satira, rideva ed applaudiva con tanto
maggior calore quant'era evidente in un certo numero
di spettatori l'intenzione di troncare la recita
fin dalle prime scene: finì per trionfare la prima, ma
non senza molto contrasto. Il Bellotti-Bon, malgrado
le risate frequenti e gli applausi e le chiamate, era
vivamente indispettito; nè valeva che l'autore gli dicesse
che senza quel contrasto probabilmente il suo
lavoro non avrebbe ottenuto tanti applausi.
</p>

<p>
— <i>Sì, sì</i>, quegli rispondeva; <i>puoi anche aggiungere
che il contrasto prova che la satira ha toccato,
forse un po' troppo, ma giusto. Ma non basta. I comici
non vivono affatto della vita sociale e non possono
capire, apprezzare e difendere la portata di un lavoro
studiato sul vero: e perciò non hanno nulla del gladiatorio.
Recitano tutto l'anno un repertorio, per lo più
straniero, quasi tutto accettato ad occhi chiusi! I contrasti
li paralizzano sempre; nè vale il dire che la
fischiata è soltanto diretta all'autore, e che l'autore si
dovrebbe fischiare, se questo gusto si confà coll'educazione,
in fin d'atto; che la fischiata ad ogni modo è
sempre un atto in cui con molta sciocchezza entra un
po' di vigliaccheria: alla stretta dei conti la fischiata
impedisce all'attore di essere vero, piacevole, potente,
artista. E io, come i miei comici, mi domando se non
c'è un rimedio per evitare nelle repliche ogni contrasto,
ed assicurare, per quanto è possibile, l'unanimità del
successo.</i>
</p>

<p>
— <i>Sì che c'è, e l'ho bell'e trovato io!</i> gridò un signore
irrompendo nel camerino del capocomico, colla
disinvoltura di chi recitando ogni giorno la commedia,
conosce tutti i settemila segreti dell'arte. Il Bellotti-Bon,
volgendosi, presentò al signore i tre o quattro
attori che lo avevano seguito nel camerino, ma non
l'autore rimasto inosservato in un angolo fra il portacatino
e l'attaccapanni, e poi nominò lodando cortese
il signore, uno dei più noti e facondi avvocati del
<span class="pagenum" id="Page_155">[155]</span>
foro italiano. Se il fiero castellano di Brolio aveva
detto agli italiani: siamo onesti, Giuseppe Peracchi,
l'elegante e gentile attore, raccomandava ai comici di
essere almeno garbati; ma Bellotti-Bon era sempre
onesto e cortese con tutti.
</p>

<p>
— <i>Dunque sentiamo il rimedio.</i> <i>Già</i>, aggiunse con
quel suo sorriso fine fine fra la bonarietà e la canzonatura,
<i>già si sa che sei abituato a trovare il modo
di sciogliere ben altre difficoltà in Tribunale, in Parlamento
e nei Consigli del Comune...</i>
</p>

<p>
— <i>E della Provincia</i>, ripicchiò l'altro. <i>Anzitutto
pigliatela pure col pubblico, se pubblico abbiamo, che
vorrebbe lavori italiani, dice, e poi appena accennano
ad uscire dall'andazzo, li stronca</i>, pollice verso, <i>senza
pietà: te lo dico subito perchè so che è tuo privilegio
non abbandonare in nessuna congiuntura lo scrittore.
Ma cotesto pubblico è qual'è, e tocca a te ricordarlo.
Ma che ti gira, venire a far battezzare una <span class="smcap">Nuova
scuola degli avvocati</span> a Torino che ha la invidiabile
fortuna di averne la bellezza di ottocento? Come si fa
a sognare d'avere a questi lumi di luna un pubblico
così civile quale era l'Ateniese che accoglieva a suon
di risate le staffilate con cui Aristofane lacerava le
spalle al suo Cleone ed ai demagoghi «sempre cari
alle taverne ed ai lupanari?» Questa è per te e per
l'autore. E uno e l'altro, ma tu più dell'altro, dovreste
conoscere i vostri polli. E i polli di coteste stie, che
dovrei forse chiamare capponaie, sono da un bel pezzo
abituati a non trovare nella drammatica che lo sfogo
di ogni stizza più o meno ragionevole contro la legge
e le autorità. Sarà sciocco; ma il teatro è giusto il
luogo, non dico come dovrei il sito, dove si dicono più
sciocchezze in prosa ed in versi e più in versi che in
prosa. Finezze? Non arrivano. Tirate? Tutte. Gli
è, caro Gigi, che da noi è l'elemento giovane che guida
il pubblico in teatro: quindi è il sentimento non la
riflessione che giudica; quindi il poeta ha tanto maggior
sicurezza di riescire quanto più sono calde le
botte e le apostrofi, non importa se contro il senso
<span class="pagenum" id="Page_156">[156]</span>
comune. Io, se facessi il capocomico, non accetterei
oggi un lavoro che non fosse di scrittore anarchico, o
almeno socialista, o, alla peggio, repubblicano. E il
solenne granciporro del tuo autore sta tutto in questo,
che invece di dirigere la satira contro il Pubblico Ministero,
dipingendolo assetato di condanne ad ogni costo,
e contro il Presidente del Tribunale, colorendolo quale
un vecchio odioso, inaccessibile ad ogni pietà, o magari
parodiaco per sordità od ebetismo, l'ha diretta contro
l'avvocato della difesa. Sicuro, s'egli meglio consigliato
faceva proprio il rovescio, la sua commedia andava
alle stelle dritto dritto: informi il Brid'Oison, del <span class="smcap">Matrimonio
di Figaro</span>,</i> si licet parva componere
magnis! <i>Sì, il Brid'Oison, per quanto caricatura
plateale, rispondeva allora fino ad un punto agli obblighi
d'una certa verosimiglianza; ma che deve importare
ora al commediografo se anche l'invertimento
che gli propongo fosse artisticamente una volgare riproduzione
e moralmente un assurdo, un vero crimine
di lesa verità? Crede forse il tuo autore che il pubblico
sappia discernere un lavoro osservato e studiato
dal vero da quello che è il frutto di compilazioni, o
di assimilazioni, quando non lo è di falsificazioni?
Allora mi sta fresco! Gli è giusto il contrario. Se il
carro di Tespi corre sopra una strada battuta, le cose
vanno liscie. Ma per vie inusate?</i>
</p>

<p>
<i>Ah! ah! che bel matto! Ma io ho bell'e capito, soggiunse
ironico, gli è anche lui di quelli punti dalla
tarantola del nuovo: non gliene importa un fico secco
dei facili entusiasmi delle nostre platee; brama invece
ardentemente le acri battaglie contro la vecchia macchinaccia
tarlata del convenzionalismo, e non avrà pace
se non quando poggerà vittorioso sulle rovine del tempio
antico, sui frantumi dell'ara e del Dio falso e bugiardo!
Bellino tanto! Fagli i miei rallegramenti! Ma se
vuole invece dar retta a me, faccia ridicolo non il suo
avvocato della difesa, ma il Procuratore del Re e il
Presidente, e vedrà! Alle stelle! Addio, Gigi; signori,
buona notte... Diglielo, alle stelle!!</i>
</p>

<p>
<span class="pagenum" id="Page_157">[157]</span>
E come era arrivato, quale una folata di vento,
svanì.
</p>

<p>
Bellotti-Bon, che aveva in orrore i periodi lunghi,
respirò a pieni polmoni, guardò i suoi comici con
un'alzata di sopracciglia che equivaleva ad un: <i>Caspiterina,
che talento! Il suo rimedio è proprio infallibile!</i>
E poi, fra 'l serio ed il faceto, il più arguto
e giocondo <i>brillante</i> che abbia avuto il nostro teatro
dopo il Vergnano, disse all'autore, tirandolo fuori per
un bavero:
</p>

<p>
— <i>Senti. La tua commedia è una solenne birbonata,
s'intende, e quell'avvocato in fatto di drammatica è un
genio, lo si vede al bujo. Ma se dai retta a me, non
mutare che il titolo perchè non serva di civetta al paretaio.
E sai perchè?</i>
</p>

<p>
Qui cominciò a sbottonarsi l'abito, quasi a far intendere
che era venuto il momento di levarglisi d'intorno...
</p>

<p>
— <i>Perchè</i>, aggiunse, <i>se lo scopo dell'avvocato nello
studiare le passioni e le ridicolezze umane è di sfruttarle,
quello dello scrittore di commedie, meno profittevole
ma più bello, è di dipingerle quant'è possibile
vere e vive....</i>
</p>

<p>
Quanto alla commedia, è ben giusto dire che se
è rimasta in repertorio, lo deve anzitutto al valore
di Giovanni Emanuel, l'attore così proteiforme, coscienzioso
e potente.
</p>
</div>

<div class="chapter">
<p>
<span class="pagenum" id="Page_158">[158]</span>
</p>

<h2>
INTERLOCUTORI
</h2>

<ul>
<li>TULLIO SAVELLI, avvocato, nipote del commend.</li>
<li>GIUSEPPE SAVELLI, avvocato, padre di LUIGIA.</li>
<li>PROSPERA, donna di governo del commendatore.</li>
<li>ADRIANO SILVESTRI, sostituto Procuratore del Re.</li>
<li>MARCO MARCOLINI.</li>
<li>CARLO VALORI, industriale.</li>
<li>PETRONIO BARBARICCIA, avv. e giornalista.</li>
<li>GEREMIA GEREMEI, giurato.</li>
<li>BOBI LASCIFARE.</li>
<li>Il presidente della Corte d'Assise.</li>
<li>I giudici.</li>
<li>I giurati.</li>
<li>Il cancelliere.</li>
<li>L'usciere.</li>
<li>Carabinieri.</li>
<li>Spettatori del processo.</li>
<li>Un servo del commendatore.</li>
</ul>

<p>
La scena nel primo atto è nella villa del commendatore
Savelli, e nel secondo nella Corte d'Assise di una piccola
città capoluogo di provincia, in Italia, ai nostri giorni.
</p>
</div>

<div class="chapter">
<p>
<span class="pagenum" id="Page_159">[159]</span>
</p>

<h2><a id="primo"></a>
ATTO PRIMO
</h2>

<div class="blockquote">
<p>
Galleria a vetrate con tre porte: quella nel mezzo in fondo mette
nel giardino; quella a destra dello spettatore scorge al quartiere
del commendatore Savelli, e l'altra a sinistra alle stanze di
Luigia e Prospera ed al resto della villa. Statue, vasi di fiori;
un tavolo con giornali, campanello e l'occorrente per iscrivere,
a destra; un canapè a sinistra; seggiole e poltrone. È giorno,
di primavera.
</p>
</div>

<h3>
SCENA I.
</h3>

<p class="pers">
<i><span class="upright">LUIGIA</span> e <span class="upright">PROSPERA</span> dal giardino.</i>
</p>

<p>
<span class="smcap">Luig.</span> <i>(entrando in iscena con un fiore in mano)</i>. — Non
temi che messo nei capelli questo fiore dia un po' troppo
nell'occhio?
</p>

<p>
<span class="smcap">Prosp.</span> — A chi? Tanto già non sarà il fiore che il cugino
guarderà di più. <i>(mette il fiore nei capelli di Luigia)</i>
</p>

<p>
<span class="smcap">Luig.</span> — Non ho fatto un po' di toeletta soltanto per il
cugino.
</p>

<p>
<span class="smcap">Prosp.</span> — Brava, che dei partiti come te non ce n'è mica
molti, mentre di migliori del cugino...
</p>

<p>
<span class="smcap">Luig.</span> — Zitta che potrebbe arrivare mio padre. È vero
che egli non bada alla ricchezza...
</p>

<p>
<span class="smcap">Prosp.</span> — E se non bada alla ricchezza, perchè non ti
accorda in isposa all'avvocato Silvestri, giovane bravo e bello
quanto un altro, e per di più già sostituto Procuratore del Re?
</p>

<p>
<span class="smcap">Luig.</span> — Per un semplicissimo motivo: perchè il Silvestri
non ha mai pensato a domandare la mia mano!
</p>

<p>
<span class="smcap">Prosp.</span> — Un momento! <i>Non ha mai pensato</i> è una cosa
che non sa che Domineddio, e quanto al domandare, si può
<span class="pagenum" id="Page_160">[160]</span>
far presto, veh! E tuo cugino l'ha forse domandata la tua
mano? No. È tuo padre che s'è ficcato in capo di fare questo
bel matrimonio. Tuo cugino ti sposerà, bel merito, colla tua
dote! ma non potrà mai dire di aver dimostrato di volerti
bene: sono de' begli anni che non s'è degnato di lasciarsi
vedere! Scommetto che non lo riconosceresti neanche.
</p>

<p>
<span class="smcap">Luig.</span> — Lo vedrò oggi; se mi piacerà la sua persona ed
il suo contegno e se mio padre lo vorrà, lo sposerò; altrimenti
aspetterò che se ne presenti un altro migliore.
</p>

<p>
<span class="smcap">Prosp.</span> — Allora l'avvocato Silvestri?
</p>

<p>
<span class="smcap">Luig.</span> — Fin che non ho veduto e studiato un pochino
il cugino, non mi dichiaro per nessuno.
</p>

<p>
<span class="smcap">Prosp.</span> — Ma il Silvestri non ti dispiace?
</p>

<p>
<span class="smcap">Luig.</span> — No; sono anzi convinta che è un giovane ammodo...
</p>

<p>
<span class="smcap">Prosp.</span> — To' un bacio! Anzi due!
</p>

<p>
<span class="smcap">Luig.</span> — Perchè?
</p>

<p>
<span class="smcap">Prosp.</span> — Perchè sarà un ghiribizzo, ma io sarei tanto
consolata di vederti sua moglie, tanto persuasa che saresti
maritata bene, che non ti dico che questo: se fossi ancora
giovane come te, brutta non lo era neanch'io, me lo piglierei
io subito subito!
</p>

<h3>
SCENA II.
</h3>

<p class="pers">
<i><span class="upright">GIUSEPPE</span> dal giardino in abito da uscire. <span class="smcap">Dette.</span></i>
</p>

<p>
<span class="smcap">Gius.</span> — Brava la mia Luigia: già tutta in gala!
</p>

<p>
<span class="smcap">Luig.</span> — Per far onore ai tuoi invitati ed al cugino. E
dimmi, come sta l'Alessandri?
</p>

<p>
<span class="smcap">Gius.</span> — Pur troppo non c'è più nulla da sperare.
</p>

<p>
<span class="smcap">Prosp.</span> — Oh! finchè c'è fiato c'è vita.
</p>

<p>
<span class="smcap">Gius.</span> — Il guaio è che è giusto il fiato che comincia a
mancare al nostro deputato. È tutto in ordine, Prospera?
</p>

<p>
<span class="smcap">Prosp.</span> — Tutto. Vedrà la tavola. Fiori a bizzeffe. Nel bel
mezzo, fra i posti d'onore, il gran trionfo d'argento.
</p>

<p>
<span class="smcap">Gius.</span> — A proposito dei posti d'onore, ti sei ricordata che
il nostro vecchio Vicario va matto per lo stufato al Madèra?
</p>

<p>
<span class="pagenum" id="Page_161">[161]</span>
<span class="smcap">Prosp.</span> — Si figuri! Per assicurarmi ho voluto assaggiare
il Madèra che ha fatto venire di città: eccellente!
</p>

<p>
<span class="smcap">Gius.</span> — Speriamo che non ti sia ingannata.
</p>

<p>
<span class="smcap">Prosp.</span> — No, perchè anche il cuoco ed il cocchiere l'hanno
trovato meraviglioso.
</p>

<p>
<span class="smcap">Gius.</span> — L'hanno assaggiato anche loro? E non l'ha assaggiato
nessun altro?
</p>

<p>
<span class="smcap">Prosp.</span> — Si, un ditino la cameriera che l'ha trovato sublime.
</p>

<p>
<span class="smcap">Gius.</span> — Allora non c'è più da sperare che una cosa: che
lo possa assaggiare un pochino anche lo stufato. — Ma avete
pensato a quelli che non pranzano mai e desinano di rado?
</p>

<p>
<span class="smcap">Prosp.</span> — C'ha pensato lei e basta! Già se lei è rispettato
e benedetto da tutti lo deve a questa sua figliuola così
cara, bella e buona!
</p>

<p>
<span class="smcap">Luig.</span> — Quando la smetti?
</p>

<p>
<span class="smcap">Prosp.</span> — Che ho forse da benedire il giorno in cui qualche
omaccio ti porterà via dai piedi?
</p>

<p>
<span class="smcap">Gius.</span> — Nessuno me l'ha da portar via la mia Luigia:
sposare, oh questo sì, se la si merita; ma in casa, sempre
con me!
</p>

<p>
<span class="smcap">Luig.</span> — Quanto sei buono! <i>(lo abbraccia)</i> Bada, Prospera,
che laggiù al cancello c'è un signore e non c'è nessuno ad
aprirgli.
</p>

<p>
<span class="smcap">Prosp.</span> — Corro io subito. Ma che faccia proibita! Che
sia uno degli amici dell'avvocatino Tullio?
</p>

<p>
<span class="smcap">Gius.</span> — Possibile che in tanti anni non ti sia svezzata
dal metter fuori quanto ti viene in bocca? Davvero che faresti
dubitare della perfettibilità dell'uomo!
</p>

<p>
<span class="smcap">Prosp.</span> — Scusi, commendatore; ma s'io fossi perfetta sarei
troppo noiosa, e poi con sua licenza io non sono un uomo, no
davvero! <i>(corre via dal fondo)</i>
</p>

<p>
<span class="smcap">Gius.</span> — (E neanche una donna alla tua età: un essere
neutro!) Oh! mentre siamo soli, dimmi un po', sei contenta
di rivederlo questo cugino che con te forma ora la mia famiglia?
</p>

<p>
<span class="smcap">Luig.</span> — Contentissima, e spero che egli sia degno dell'interesse
che gli porti.
</p>

<p>
<span class="smcap">Gius.</span> — Lo deve essere degno, e lo sarà, se il suo cuore
<span class="pagenum" id="Page_162">[162]</span>
è all'altezza del suo ingegno. Ma il tuo cuore è sempre libero?
</p>

<p>
<span class="smcap">Luig.</span> — Liberissimo, te l'ho già detto.
</p>

<p>
<span class="smcap">Gius.</span> — Sì; ma da un giorno all'altro voi altre ragazze...
</p>

<p>
<span class="smcap">Luig.</span> — Sarà; ma io non preferisco nessuno, neanche fra
i giovani ammessi in casa. Non c'ho gran merito, veh! poichè
nessuno di loro, fuori dei soliti complimenti, dimostrò mai
di voler aspirare alla mia mano... E l'avvocato Silvestri non
fa neanche i complimenti!
</p>

<p>
<span class="smcap">Gius.</span> — Sfido io: un sostituto Procuratore del Re! Ma
è un giovane proprio di proposito, che ha un alto ideale della
vita...
</p>

<p>
<span class="smcap">Luig.</span> — Davvero?
</p>

<p>
<span class="smcap">Gius.</span> — Certo. Ho visto più d'una volta che mentre può
accendersi per un'impresa generosa, il sentimento del dovere
parla in lui sempre più forte dell'entusiasmo... Noi abbiamo
molto bisogno di giovani cosiffatti... Anzi, se non ci fosse...
(Ma che dico?) Parliamo di Tullio... Vedi, io sarei proprio
contento che ti piacesse, e che fosse degno di te, perchè col
dono della tua mano riparerei senza farti torto alle ingiustizie
della sorte che bersagliò il mio povero fratello.
</p>

<p>
<span class="smcap">Luig.</span> — Tu giudicherai se egli mi convenga; quanto al
piacermi o no, non dubitare che te lo dirò presto, sinceramente
e senza leggerezza.
</p>

<p>
<span class="smcap">Gius.</span> — Oh brava la mia Luigia, e sta pur sicura che
se non ti piace non l'hai da sposare.
</p>

<h3>
SCENA III.
</h3>

<p class="pers">
<i><span class="upright">BOBI</span> dal fondo con <span class="upright">PROSPERA</span>. <span class="smcap">Detti.</span></i>
</p>

<p>
<span class="smcap">Prosp.</span> <i>(a Bobi)</i>. — Ecco il signor avvocato Savelli.
</p>

<p>
<span class="smcap">Bobi.</span> — Lui?
</p>

<p>
<span class="smcap">Luig.</span> — Vado ad aspettarti in giardino. Prospera. Signore...
<i>(esce dal fondo)</i>
</p>

<p>
<span class="smcap">Prosp.</span> — Vengo subito. <i>(a Bobi porgendogli una sedia)</i>
S'accomodi.
</p>

<p>
<span class="smcap">Bobi.</span> — Ma è proprio lei l'avvocato Savelli di cui parla
il giornale? Me lo davano per uomo di prima gioventù, e lei...
</p>

<p>
<span class="pagenum" id="Page_163">[163]</span>
<span class="smcap">Gius.</span> — Si figuri che io sia della seconda, di quella che
non finisce più. Con chi ho il piacere di parlare?
</p>

<p>
<span class="smcap">Bobi.</span> — Con me e faccio l'accollatario.
</p>

<p>
<span class="smcap">Gius.</span> — Badi che ho smesso giusto ora di fare l'avvocato.
</p>

<p>
<span class="smcap">Bobi.</span> — Possibile? Ma se si trattasse d'un affare che le
darebbe onore e quattrini?
</p>

<p>
<span class="smcap">Gius.</span> — Quanto a quattrini mi contento di quelli che ho
guadagnato in quarant'anni di lavoro assiduo; per l'onore, se
n'avessi bisogno, sarebbe un po' tardi.
</p>

<h3>
SCENA IV.
</h3>

<p class="pers">
<i><span class="upright">SILVESTRI</span> dal fondo. <span class="smcap">Detti.</span></i>
</p>

<p>
<span class="smcap">Prosp.</span> — L'avvocato Silvestri. Venga, venga!
</p>

<p>
<span class="smcap">Gius.</span> — Benvenuto, signor Silvestri. <i>(a Bobi)</i> Ma se io
non posso avere il piacere di servirla e le basta un consiglio,
ecco un avvocato che conosce la legge appuntino e che è cortese
quanto bravo.
</p>

<p>
<span class="smcap">Silv.</span> — Troppo onore, signor commendatore. <i>(a Bobi)</i> Dica
liberamente.
</p>

<p>
<span class="smcap">Bobi.</span> — (Commendatore? Ma allora non è lui). Ecco, le
dirò: io ho avuto una commissione curiosa. Sa lei del processo
Valori che si sta per fare?
</p>

<p>
<span class="smcap">Silv.</span> — Nessuno lo conosce meglio di me. Farà molto rumore,
sebbene non mi sia riescito di mettere le mani addosso
al reo.
</p>

<p>
<span class="smcap">Bobi</span> <i>(sbalordito)</i>. — Lei?
</p>

<p>
<span class="smcap">Silv.</span> — Sostituto Procuratore del Re ai suoi comandi.
</p>

<p>
<span class="smcap">Bobi.</span> — Obbligato!... Non s'incomodi!... Mi rincresce di
essermi dato tanto disturbo... Cioè!... Basta.
</p>

<p>
<span class="smcap">Silv.</span> — Come le piace. <i>(si riavvicina a Giuseppe)</i>
</p>

<p>
<span class="smcap">Prosp.</span> <i>(a Giuseppe)</i>. — Mi dimenticavo di dirle che il
cocchiere domanda se ha da andare alla stazione ad aspettare
il cavalier Valori.
</p>

<p>
<span class="smcap">Bobi.</span> — Valori?!
</p>

<p>
<span class="smcap">Silv.</span> — L'industriale di Belmonte, quello che poco mancò
non fosse per ogni verso vittima dell'imputato...
</p>

<p>
<span class="pagenum" id="Page_164">[164]</span>
<span class="smcap">Gius.</span> — Se approfitta del mio legno per recarsi alla stazione,
lo vede.
</p>

<p>
<span class="smcap">Bobi.</span> — Grazie tante! Non voglio far altre conoscenze io!
E poi mi fa meglio andare a piedi... Ma lei non ha un figliuolo
che s'è messo soltanto or ora a far l'avvocato?
</p>

<p>
<span class="smcap">Gius.</span> — Il nipote, Tullio Savelli.
</p>

<p>
<span class="smcap">Bobi.</span> — Ecco quello che io cerco, quello di cui parla il
giornale, Tullio!
</p>

<p>
<span class="smcap">Gius.</span> — Se ritorna fra un'oretta, o va alla stazione lo
vede.
</p>

<p>
<span class="smcap">Bobi.</span> — Vado alla stazione. (Ma non vorrei imbattermi
nel Valori...) <i>(a Prospera)</i> Non c'è altra strada per andare
alla stazione?
</p>

<p>
<span class="smcap">Prosp.</span> — Sicuro che c'è; il sentiero per i campi in faccia
alla porta del giardino, giù dritto fino in fondo alla scesa.
Laggiù troverà una bella casa con tanto d'arme sulla porta,
la infili sicuro come in chiesa, attraversi l'orto e darà subito
del naso nella stazione.
</p>

<p>
<span class="smcap">Bobi.</span> — Gli è il fatto mio... Ma che cos'è quella bella
casa coll'arme sulla porta in cui devo entrare?
</p>

<p>
<span class="smcap">Prosp.</span> — La caserma dei carabinieri.
</p>

<p>
<span class="smcap">Bobi.</span> — La caserma dei carabinieri?! <i>(esce rapidamente
dal fondo seguito da Prospera sino alla soglia)</i>
</p>

<p>
<span class="smcap">Prosp.</span> — Ma non di li! Per il sentiero! — Gli dico di
qua e lui va di là! <i>(gli scompare dietro)</i>
</p>

<p>
<span class="smcap">Silv.</span> — Mi permette, signor commendatore, che io approfitti
di questo momento in cui siamo soli per dirle due parole?
</p>

<p>
<span class="smcap">Gius.</span> — Volentieri. S'accomodi. (Che mi vorrà dire? Forse
del processo...)
</p>

<p>
<span class="smcap">Silv.</span> — Comprendo che abuso forse della sua bontà; ma
non posso differire la preghiera che sto per farle.
</p>

<p>
<span class="smcap">Gius.</span> — Lei non abusa di nulla, ed io sarò lietissimo di
provarle quanta stima ho per lei. Dica adunque liberamente.
</p>

<p>
<span class="smcap">Silv.</span> — Ebbene, sappia che io non ho potuto frequentare
la sua casa senza rimanere vivamente colpito dalle grazie
dello spirito e della persona della sua signorina.
</p>

<p>
<span class="smcap">Gius.</span> — Come? Come? E aspetta a venirmelo a dire adesso
che sta per arrivare quel nipote che desidero dare in sposo
a mia figlia?
</p>

<p>
<span class="pagenum" id="Page_165">[165]</span>
<span class="smcap">Silv.</span> — Sì, perchè non l'ho saputo che stamane.
</p>

<p>
<span class="smcap">Gius.</span> — E lei, appena saputo che io desidero questo matrimonio,
invece di dire: pazienza, dovevo venir prima, sono
arrivato troppo tardi, viene a confessarmi il suo amore giusto
quando sta per arrivare l'altro! Eh! non c'è che dire, questo
si chiama proprio scegliere il momento buono! Ma sa che se
io non la conoscessi per giovane educato e modesto, m'avrebbe
l'aria di dirmi: non la dia al nipote la sua Luigia, che non
la merita, la dia a me che la merito il doppio!
</p>

<p>
<span class="smcap">Silv.</span> — Mi perdoni; ma io non posso esser venuto a domandarle
la mano della sua figliuola.
</p>

<p>
<span class="smcap">Gius.</span> — E a quale scopo mi viene allora a fare la sua
confessione? Dal momento che sa che la ragazza è destinata
ad altri, mi pare che l'incidente sia bell'e esaurito! Io l'ho
invitata alla piccola festa che faccio in casa per l'inscrizione
del nipote nel collegio degli avvocati: se rimane mi fa un
piacere; ma se teme di non potersi contenere, io la lascio in
libertà, e amici come prima.
</p>

<p>
<span class="smcap">Silv.</span> — Mi farò forte, e poi il rispetto che ho per lei
basterebbe a ricordarmi il mio dovere.
</p>

<p>
<span class="smcap">Gius.</span> — (Povero giovane!) Ma un momento: Luigia non
sa nulla di tutto questo?
</p>

<p>
<span class="smcap">Silv.</span> — Oh, senza il suo consenso!
</p>

<p>
<span class="smcap">Gius.</span> — Bravo! Bravo davvero! (Lo fa apposta a condursi
così bene!) Mi duole, sa, che m'abbia fatto questa sua
confessione, mi duole davvero e tanto più quanto è grande
la stima e la simpatia che ho per lei... Si, e non esito a dirle
chiaramente che se non avessi il nipote, se il nipote non convenisse,
sarei ben contento di avere per genero un giovane
come lei. <i>(si alza)</i>
</p>

<p>
<span class="smcap">Silv.</span> <i>(con calore, alzandosi)</i>. — Dice davvero?
</p>

<p>
<span class="smcap">Gius.</span> — Ho sempre detto quello che penso in casa, in
tribunale, in Parlamento.
</p>

<p>
<span class="smcap">Silv.</span> — Allora io la ringrazio di gran cuore di concedermi
quanto sono venuto a domandarle, una speranza.
</p>

<p>
<span class="smcap">Gius.</span> — Ma che speranza dal momento che la dò al nipote?
</p>

<p>
<span class="smcap">Silv.</span> — Perdoni; ma lei ha detto che se il nipote per
qualche verso non convenisse...
</p>

<p>
<span class="pagenum" id="Page_166">[166]</span>
<span class="smcap">Gius.</span> — Sì che l'ho detto; ma perchè non ha da convenire?
Crede forse che Tullio sia brutto come uno scarabocchio
e scipito come una testa di rapa?
</p>

<p>
<span class="smcap">Silv.</span> — No; ma se per caso non piacesse alla signorina
o non contentasse lei...
</p>

<p>
<span class="smcap">Gius.</span> — Piacerà! Contenterà!
</p>

<p>
<span class="smcap">Silv.</span> — Può essere, ma io non rinunzio alla speranza che
possa non piacere e non contentare...
</p>

<p>
<span class="smcap">Gius.</span> — Ma guarda che chiodo s'è fitto in capo! Quasi
quasi darei subito subito la figlia al nipote senza condizione!
</p>

<p>
<span class="smcap">Silv.</span> <i>(ridendo)</i>. — Di questo non ho punto timore.
</p>

<p>
<span class="smcap">Gius.</span> — Oh sta a vedere che mi mette in puntiglio! E
chi le dice che io non sia capace di farlo?
</p>

<p>
<span class="smcap">Silv.</span> — Tutto quanto il suo passato.
</p>

<p>
<span class="smcap">Gius.</span> — Ha ragione.
</p>

<p>
<span class="smcap">Silv.</span> — E poi me l'ha già permesso di sperare!
</p>

<p>
<span class="smcap">Gius.</span> — Ebbene speri, speri pure; ma mi lasci dire che
se non ha altri moccoli, dovrà andare a letto al buio... e
solo!
</p>

<p>
<span class="smcap">Silv.</span> — Solo, no... colla mia speranza!
</p>

<p>
<span class="smcap">Gius.</span> — Padrone! Padronissimo!
</p>

<p>
<span class="smcap">Silv.</span> — E io la ringrazio nuovamente di questo altro permesso.
</p>

<p>
<span class="smcap">Gius.</span> — To', ora gliel'ho già permesso due volte! Ma ad
ogni modo rimane fra di noi due, eh?
</p>

<p>
<span class="smcap">Silv.</span> — Sul mio onore.
</p>

<p>
<span class="smcap">Gius.</span> <i>(porgendogli la destra)</i>. — Bravo! Io al suo posto
dispererei; ma dal momento che a lei fa piacere sperare, che
gli ho da dire? Tutti i gusti sono gusti!
</p>

<h3>
SCENA V.
</h3>

<p class="pers">
<i><span class="upright">PROSPERA</span> e <span class="upright">GEREMIA GEREMEI</span> dal fondo. <span class="smcap">Detti.</span></i>
</p>

<p>
<span class="smcap">Prosp.</span> — C'è questo signore che desidera un consiglio,
signor Giuseppe.
</p>

<p>
<span class="smcap">Gius.</span> — Veramente non farei più l'avvocato; ma poichè
s'è disturbato a venire quassù, e non si tratta che di un
consiglio...
</p>

<p>
<span class="pagenum" id="Page_167">[167]</span>
<span class="smcap">Silv.</span> — Mi permette di accompagnare la signora Prospera
in giardino?
</p>

<p>
<span class="smcap">Gius.</span> — Non mi lasci, pigli un giornale. (È vero che si
contenta di sperare; ma non vorrei che sperassero in due).
</p>

<p>
<span class="smcap">Prosp.</span> — Allora sarà per un'altra volta. <i>(esce dal fondo)</i>
</p>

<p>
<span class="smcap">Gius.</span> — Con chi ho il piacere di parlare?
</p>

<p>
<span class="smcap">Ger.</span> — Geremia Geremei, fabbricante di antichità e di
<i>decorazioni</i> a scelta... Solamente a guardarmi lei capisce subito
che non ho ammazzato nessuno, e che non vengo a disturbarla
per cercare il modo di farla liscia colla giustizia.
Amo anch'io la libertà, sebbene sotto certi aspetti si stesse
meglio prima, e non c'è nessuno che mi valga nel far la guerra
ai preti e nel sostenere i fondi pubblici... Ah! non ho superstizioni
io: mangio salame e prosciutto tutti i venerdì...
</p>

<p>
<span class="smcap">Gius.</span> — Un bel coraggio.
</p>

<p>
<span class="smcap">Ger.</span> — Non lo dico per imbottirmi, sono un buon patriotta;
e quando c'era la guardia nazionale buon'anima sua,
non ero di quelli che pagavano cinque lire per sottrarsi al
servizio! Piuttosto l'avrei fatto io per gli altri, se non mi
avessero creduto degno del grado di caporale...
</p>

<p>
<span class="smcap">Gius.</span> — Favorisca di venire al concreto.
</p>

<p>
<span class="smcap">Ger.</span> — Subito. Il concreto è che m'hanno ficcato nei Giurati.
</p>

<p>
<span class="smcap">Gius.</span> — Poichè è così buon patriotta...
</p>

<p>
<span class="smcap">Ger.</span> — Sicuro; ma c'è un ma! Anzi ce ne sono parecchi
dei ma! Prima di tutto sono abituato a fare tre piccoli pasti
al giorno e non posso in coscienza espormi a farne uno solo,
in un ambiente troppo caldo, col pericolo di essere preso dal
sonno dinnanzi alla Corte mentre un tal peso gravita sul mio
stomaco e sulla mia responsabilità. E poi come potrei espormi
a firmare una sentenza di morte, io che ho letto <i>Le ventiquattr'ore
di Vittor Ugo condannato a morte</i>? Mandare in
prigione un disgraziato, io che so a memoria <i>Le sue prigioni</i>
di Silvio Pellico? Non è possibile, sulla fede ch'io giuro! E per
tutto l'oro del mondo... o almeno per una bella somma, non
voglio espormi al pericolo di una vendetta per punire un uomo
che a me non mi ha fatto proprio nulla. Ah! per difendere la
società? Bellina la società! Ognuno per sè e Dio per tutti,
dico io. E poi c'è dell'altro. Io ho preso moglie da poco....
Chi non fa la sua corbelleria? E mia moglie, non faccio per
<span class="pagenum" id="Page_168">[168]</span>
dire, è giovane e belloccia; lo sa e non le dispiace che glielo
dicano. Ora lei mi capisce, colla bottega aperta al primo cavaliere
venuto, con tutti i mosconi che ronzano attorno alla
donna degli altri, lei converrà con me che non posso occuparmi
delle birbonate fatte agli altri, mentre sono sicuro che
tirano di farne una a me delle più solenni! Le <i>decorazioni</i>,
venderle, questo sì... ma lasciare che gli altri <i>decorino</i> me,
no! E poi, e poi che Giurati d'Egitto! Facciano i magistrati,
li paghiamo per questo! E che dibattimento, dal momento che
hanno potuto coglierli! Che reclusione, che galera! Costa
troppo! E se non scappano dura così poco ora anche la galera
a vita! Quattro palle nello stomaco ai ladri, dico io, e
gli omicida, se non li vogliono impiccare, via, lontano lontano,
in un'isola sotto la canicola e che sia tutta tutta ben
circondata dal mare!
</p>

<p>
<span class="smcap">Gius.</span> <i>(che durante lo sproloquio di Geremia ha scambiato
qualche sguardo col Silvestri)</i>. — Lo sono anch'io Giurato
nel prossimo processo per l'affare Valori. Conosco poi le condizioni
che possono esimere da quest'obbligo, che una volta
parve il diritto più solenne e prezioso che ci abbia conferito
la libertà!...
</p>

<p>
<span class="smcap">Ger.</span> — Eh! già, me lo immagino; ma ora le sono quarantottate.
</p>

<p>
<span class="smcap">Gius.</span> — Non le domando se sia elettore politico...
</p>

<p>
<span class="smcap">Ger.</span> — Credo; ma non ho tempo da perdere.
</p>

<p>
<span class="smcap">Gius.</span> — Se abbia compiuto i trent'anni e sappia leggere...
</p>

<p>
<span class="smcap">Ger.</span> — Basta che non sia dinnanzi a molta gente.
</p>

<p>
<span class="smcap">Gius.</span> — Se abbia subito delle condanne...
</p>

<p>
<span class="smcap">Ger.</span> — Un po' di prigione per la guardia nazionale, prima
dello scioglimento; nient'altro <i>(ridendo)</i> finora!
</p>

<p>
<span class="smcap">Gius.</span> — Se non sia stato Segretario, Direttore o Ministro...
</p>

<p>
<span class="smcap">Ger.</span> — Prima d'essere padrone, ero ministro, lo dico senza
rossore.
</p>

<p>
<span class="smcap">Gius.</span> — Questo sentimento lo onora; ma io parlo di Ministri
di Stato.
</p>

<p>
<span class="smcap">Ger.</span> — Eh! allora non le venderei le <i>decorazioni</i>!
</p>

<p>
<span class="smcap">Gius.</span> — (Le porterebbe tutte lui!) E la salute è eccellente,
mi pare?
</p>

<p>
<span class="smcap">Ger.</span> — Per uno sposo non c'è male, mi contento.
</p>

<p>
<span class="pagenum" id="Page_169">[169]</span>
<span class="smcap">Gius.</span> — Allora bisogna rassegnarsi a fare il suo dovere,
altrimenti incorre in una multa da lire trecento a mille con
sentenza della Corte d'Assise, la quale porta con sè il rifacimento
di ogni danno e spesa al tribunale, all'imputato ed ai
testimoni che nel processo Valori sono oltre al centinaio.
</p>

<p>
<span class="smcap">Ger.</span> <i>(scattando in piedi)</i>. — E questa si chiama libertà?
Alla fin fine non l'ho domandato io di fare il Giurato, e se
anche ci fossi stato obbligato, mai per farlo per forza!
</p>

<p>
<span class="smcap">Gius.</span> — Signor Geremia, non ho altro consiglio da darle.
</p>

<p>
<span class="smcap">Ger.</span> <i>(simulando di essere in collera)</i>. — E dal momento
che con cinque lire si faceva montar la guardia da un altro,
perchè non si può incaricarlo anche di fare il Giurato?
</p>

<p>
<span class="smcap">Gius.</span> — Signor Geremei, se desidera anche la mia opinione
su questo, le dirò gratuitamente che pretendere una patria
senza leggi ed una libertà senza doveri equivale ad essere
indegni della patria e della libertà.
</p>

<p>
<span class="smcap">Ger.</span> — Avvocato, lei mi manca di rispetto!
</p>

<p>
<span class="smcap">Gius.</span> — Sa, con me quest'artifizio non serve: sono venticinque
lire che la invito a pagare il mio disturbo.
</p>

<p>
<span class="smcap">Ger.</span> <i>(mutando subito tono)</i>. — Venticinque lire un semplice
consiglio, caro signore?
</p>

<p>
<span class="smcap">Gius.</span> — Quando non è cento.
</p>

<p>
<span class="smcap">Ger.</span> — Ma per un padre di famiglia?
</p>

<p>
<span class="smcap">Gius.</span> — Se non ha preso moglie che ora!
</p>

<p>
<span class="smcap">Ger.</span> — Sì; ma nella mia parentela siamo un po' come i
conigli... Mettiamo quindici lire, via!
</p>

<p>
<span class="smcap">Gius.</span> — Non mercanteggio. <i>(suona il campanello)</i>
</p>

<p>
<span class="smcap">Ger.</span> <i>(colla borsa in mano)</i>. — Gli affari vanno così male...
Eccole un bel biglietto da venti lire, bell'e nuovo...
</p>

<h3>
SCENA VI.
</h3>

<p class="pers">
<i>Un <span class="upright">SERVO</span> dalla destra. <span class="smcap">Detti.</span></i>
</p>

<p>
<span class="smcap">Ger.</span> — Neanche venti lire? <i>(aspro)</i> Bene, tenga, tenga
le sue venticinque lire... Ma io sono molto più discreto nei
miei affari.
</p>

<p>
<span class="smcap">Gius.</span> — Piglia quel denaro, Bernardo; lo darai al Vicario
per i poveri a nome di questo signore.
</p>

<p>
<span class="pagenum" id="Page_170">[170]</span>
<span class="smcap">Ger.</span> <i>(furioso)</i>. — Non ci mancherebbe altro che si sapesse
che regalo cinque scudi ai loro preti! <i>(al servo)</i> Dite che è
lui il donatore e vi crederà: il Vicario sa probabilmente come
il signore fa presto a guadagnarli. <i>(via dal fondo senza salutare,
col cappello in capo)</i>
</p>

<p>
<span class="smcap">Gius.</span> — Ha sentito?
</p>

<p>
<span class="smcap">Silv.</span> — Valeva proprio la pena che tanta brava gente
consumasse la vita nell'esilio e sui campi di battaglia per
avere di cotesti cittadini!
</p>

<h3>
SCENA VII.
</h3>

<p class="pers">
<i><span class="upright">PROSPERA</span> e <span class="upright">MARCOLINI</span> dal fondo. <span class="smcap">Detti.</span></i>
</p>

<p>
<span class="smcap">Marc.</span> <i>(parola spedita e volubile, interrotta da frequenti
risatine)</i>. — Mille grazie, signora, ma non mi sono ignote
le nobilissime sembianze dell'illustre avvocato commendatore
Savelli. <i>(a Giuseppe)</i> Mi scusi, mi perdoni se premendomi di
vedere suo nipote mi sono fatto lecito di accettare l'invito
fatto senza distinzione agli amici di Tullio, prima di avere
l'alto onore di esserle presentato.
</p>

<p>
<span class="smcap">Gius.</span> — Non dica di più e s'accomodi. L'avvocato Silvestri,
sostituto Procuratore del Re.
</p>

<p>
<span class="smcap">Marc.</span> — L'ho già visto in tribunale; visto, sentito ed
ammirato. <i>(s'inchina a Silvestri e a Prospera, la quale lo
ricambia e poi esce dal fondo)</i> Dopo lei... Dopo lei, se non
disturbo. <i>(siede)</i> Ma se per caso disturbo... <i>(si rialza)</i>
</p>

<p>
<span class="smcap">Gius.</span> — Ma la prego... (Che sia già un cliente di Tullio?)
Ella conosce adunque mio nipote?
</p>

<p>
<span class="smcap">Marc.</span> — Moltissimo, illustre signor avvocato commendatore!
</p>

<p>
<span class="smcap">Gius.</span> — Mi chiami semplicemente come desidero, signor
Giuseppe.
</p>

<p>
<span class="smcap">Marc.</span> — Modestia antica! Virtù perduta! Non per nulla
lei è onore e decoro d'Astrea, degno rivale del Bastiani, il
maestro di suo nipote, valoroso criminalista, ma meno di lei
forte nel civile quanto nel criminale!
</p>

<p>
<span class="smcap">Gius.</span> — Lei mi confonde... (Deve essere un pezzo grosso).
E lei che ne dice di mio nipote, signor commendatore?
</p>

<p>
<span class="pagenum" id="Page_171">[171]</span>
<span class="smcap">Marc.</span> <i>(si alza, s'inchina e risiede)</i>. — Grazie, ma non
lo sono ancora. Di suo nipote non dico che una cosa, un pensiero,
una frase: tutto dimostra in lui che è nato esclusivamente
per il foro!
</p>

<p>
<span class="smcap">Gius.</span> <i>(a Silvestri)</i>. — Sente?
</p>

<p>
<span class="smcap">Silv.</span> — Non mi fa meraviglia; è suo nipote.
</p>

<p>
<span class="smcap">Gius.</span> — E dica, dica, signor cavaliere...
</p>

<p>
<span class="smcap">Marc.</span> <i>(come sopra, alzandosi, ecc.)</i>. — Grazie, ma non lo
sono ancora.
</p>

<p>
<span class="smcap">Gius.</span> — Possibile?
</p>

<p>
<span class="smcap">Silv.</span> — Qualche eccezione a cercar bene c'è ancora.
</p>

<p>
<span class="smcap">Gius.</span> — Ma scomparirà, scomparirà presto!
</p>

<p>
<span class="smcap">Marc.</span> <i>(come sopra)</i>. — Troppo gentile. Suo nipote farà
una riescita splendida, fenomenale, direi quasi piramidale, così
che eclisserà tutti quanti gli avvocati, e sa perchè? Perchè
è nato avvocato come altri nasce poeta, vate, profeta.
</p>

<h3>
SCENA VIII.
</h3>

<p class="pers">
<i><span class="upright">LUIGIA</span> con un mazzo di fiori slegati che depone sul tavolo,
dal fondo. <span class="smcap">Detti.</span></i>
</p>

<p>
<span class="smcap">Silv.</span> — A meraviglia! Ma lei ha una ricchezza di sinonimi
e di aggettivi che sbalordisce.
</p>

<p>
<span class="smcap">Marc.</span> — Eh! se toglie l'aggettivo alla letteratura e all'arte
oratoria, che cosa resta? E poi due, tre martellate conficcano
meglio un chiodo che una sola!
</p>

<p>
<span class="smcap">Silv.</span> <i>(scherzando)</i>. — È vero che lei piglia così il nostro
cervello per un pezzo di legno, ma la spiegazione è evidente.
</p>

<p>
<span class="smcap">Gius.</span> — Senti, Luigia, che cosa dice il signore di Tullio.
<i>(a Marcolini alzatosi)</i> Mia figlia, stia commodo, signor.....
professore.
</p>

<p>
<span class="smcap">Marc.</span> — Non sono professore, grazie. Dicevo che Tullio
è avvocato nato. Ma quale meraviglia se il destino lo faceva
nascere di famiglia già famosa nell'arte oratoria? Quale meraviglia
se sua madre, quasi presàga del futuro, bene vi auspicava
battezzandolo col nome del più grande oratore romano,
sebbene non fosse veramente un romano <i>de</i> Roma ma Arpinate,
l'immortale più che divino Marco Tullio Cicerone?
</p>

<p>
<span class="pagenum" id="Page_172">[172]</span>
<span class="smcap">Gius.</span> — (Dev'essere un giudice di tribunale). È vero, signor
magistrato, è vero.
</p>

<p>
<span class="smcap">Marc.</span> — Grazie, non sono magistrato. La sua è adunque
una vera consacrazione naturale, originale, direi fatale, sopratutto
per le grandi cause criminali, perchè egli ha il segreto
del nuovo e dell'impreveduto che intontisce il pubblico; il torrente
di filippiche e il fuoco d'artifizio che annichila il Pubblico
Ministero...
</p>

<p>
<span class="smcap">Silv.</span> — Mille grazie dell'avvertimento.
</p>

<p>
<span class="smcap">Marc.</span> <i>(con un inchino)</i>. — Era un dovere per me. <i>(seguitando)</i>
E infine l'arte superlativa, indispensabile per vincere;
l'ineffabile arte di toccar le corde ai Giurati! — La
parola essendo un fatto — <i>for faris</i> parlare ed agire — chi
disse che il silenzio è d'oro non era certo un avvocato: la
parola è un suono, è un'idea, ma forse più giova suono che
idea, ed è perciò che Tullio ha una voce e due polmoni che
possono lavorare tre, quattro ore come tutto il giorno, vale
a dire finchè la parte avversaria non sia rimasta senza fiato.
Che armonia in tanta forza! Che varietà di gamme dalle
basse per parlare ai giudici, alle medie per i Giurati, alle
acutissime per trafiggere il Pubblico Ministero! E a sentirlo
vi par sempre che sia uno specialista, lo specialista del soggetto
che tratta... <i>(con sdegno)</i> Il mio Tullio un miserabile
specialista? Ma allora il concertista meraviglioso non saprebbe
suonare che un pezzo, il comico potente non saprebbe recitar
bene che una commedia! Tullio invece è tutta un'orchestra,
tutta una compagnia di comici impareggiabili!
</p>

<p>
<span class="smcap">Gius.</span> — Senza dubbio, il signore è un artista?
</p>

<p>
<span class="smcap">Marc.</span> — Sarebbe troppo onore; ma a lei pare forse che
paragonando Tullio ad un attore, gli faccia torto. No, illustre
signore, perchè comico ed avvocato sono, in fondo, una
cosa sola!
</p>

<p>
<span class="smcap">Gius.</span> e <span class="smcap">Silv.</span> — Oh via!
</p>

<p>
<span class="smcap">Marc.</span> — E glie lo provo subito. Un avvocato non è forse
tanto più bravo, quanto più fa valere la parte che si è assunto
di rappresentare in Tribunale?
</p>

<p>
<span class="smcap">Gli altri.</span> — Senza dubbio.
</p>

<p>
<span class="smcap">Marc.</span> — E che cosa è un comico, se non l'avvocato che
<span class="pagenum" id="Page_173">[173]</span>
tanto s'immedesima nella sua parte, da farla parere parte sua,
causa sua, passione sua? Dunque avvocati e comici professano
in fondo una poco dissimile arte magnifica e fuggitiva,
colla sola diversità che il comico non recita che in teatro, e
non dà mai ad intendere di recitare la parte del patriotta per
il bene del popolo e della nazione!
</p>

<p>
<span class="smcap">Gli altri.</span> — Bravo, signor avvocato, bravo!
</p>

<p>
<span class="smcap">Marc.</span> — Mille sentitissime grazie; ma non sono neanche
avvocato.
</p>

<p>
<span class="smcap">Gius.</span> — (Chi diavolo può essere?) Sono ben lieto che
Tullio abbia tante disposizioni; ma al mio tempo non si conosceva
l'avvocato concertista, attore e che so io!
</p>

<p>
<span class="smcap">Marc.</span> — Lo credo io! allora non c'erano i Giurati, e toccar
le corde ai magistrati, eh! eh! era tutto un altro par di maniche.
</p>

<p>
<span class="smcap">Silv.</span> — Mi scusi; ma dove le ha trattate il signor avvocato
Tullio tutte le cause che hanno rivelato il suo straordinario
ingegno?
</p>

<p>
<span class="smcap">Marc.</span> — Nel suo studio, fra me e l'avvocato Petronio
Barbariccia. Io faccio da Giurato e Barbariccia da delinquente.
A proposito, eccolo in persona.
</p>

<h3>
SCENA IX.
</h3>

<p class="pers">
<i><span class="upright">PROSPERA</span> e l'avvocato <span class="upright">PETRONIO BARBARICCIA</span> dal fondo.
<span class="smcap">Detti.</span></i>
</p>

<p>
<span class="smcap">Prosp.</span> — <i>(ironica)</i> Un amico intimo del sor Tullio!
</p>

<p>
<span class="smcap">Gius.</span> — Favorisca, signor avvocato.
</p>

<p>
<span class="smcap">Petr.</span> — Sono amico di suo nipote, anzi compagno di università.
<i>Ciao</i> Marcolini. Tullio mi ha dato <i>appuntamento</i> qui,
ed io ci sono venuto senza <i>géna</i>.
</p>

<p>
<span class="smcap">Gius.</span> <i>(a Luigia)</i>. — Deve essere un francese. — S'accomodi.
</p>

<p>
<span class="smcap">Petr.</span> — Dopo due ore di tram? Basta.
</p>

<p>
<span class="smcap">Gius.</span> — Padrone. Fa anche lei l'avvocato?
</p>

<p>
<span class="smcap">Petr.</span> — A che? Noi si bada ai principii e non ad arrangiarci.
So quello che mi dico.
</p>

<p>
<span class="smcap">Gius.</span> — (È più fortunato di me).
</p>

<p>
<span class="smcap">Marc.</span> — Di' loro subito che dirigi un giornale.
</p>

<p>
<span class="pagenum" id="Page_174">[174]</span>
<span class="smcap">Petr.</span> — <i>La Torpedine</i>, al loro servizio.
</p>

<p>
<span class="smcap">Gius.</span> — Alla larga! Ma il signore propugna forse la difesa
delle nostre coste?
</p>

<p>
<span class="smcap">Petr.</span> — Io non difendo nulla, al contrario. <i>La Torpedine</i>
sociale.
</p>

<p>
<span class="smcap">Gius.</span> — Allora la rottura! Ma, mi perdoni, non l'ho mai
intesa nominare.
</p>

<p>
<span class="smcap">Petr.</span> — Non mi meraviglio. So di quali idee lei è <i>imbibito</i>...
</p>

<p>
<span class="smcap">Gius.</span> — Finora non capisco di quali sia <i>imbibito</i> lei; ma,
ad ogni modo, sappia che le mie non hanno mai escluso nessuna
opinione onesta e sincera.
</p>

<p>
<span class="smcap">Petr.</span> — Il signor Silvestri potrà dirle quali sono le mie idee.
</p>

<p>
<span class="smcap">Silv.</span> — Mi scuserà se in conversazione non ricordo mai
quanto ho saputo o detto in correzionale.
</p>

<p>
<span class="smcap">Petr.</span> — Tanto meglio; ma vorrà almeno aggiungere in
processo di stampa.
</p>

<p>
<span class="smcap">Silv.</span> — Se crede che debba dire così, sia.
</p>

<p>
<span class="smcap">Luig.</span> — (Che amici curiosi ha Tullio!)
</p>

<h3>
SCENA X.
</h3>

<p class="pers">
<i><span class="upright">VALORI</span> dal fondo. <span class="smcap">Detti.</span></i>
</p>

<p>
<span class="smcap">Val.</span> <i>(fuori di scena)</i>. — Grazie, sora Prospera; ma lei
lo sa, in casa Savelli non ho bisogno di essere annunziato.
<i>(in iscena dal fondo)</i> Mio egregio amico... Gentile signorina...
Signori...
</p>

<p>
<span class="smcap">Gius.</span> — Caro il mio Valori! — Il cavalier Valori, gentiluomo
benemerito della nostra industria. — L'avvocato Silvestri,
l'avvocato Barbariccia, direttore della <i>Torpedine sociale</i>,
se ti fa commodo, e il signor...
</p>

<p>
<span class="smcap">Marc.</span> — Marco Marcolini, ai suoi comandi.
</p>

<p>
<span class="smcap">Luig.</span> — Cavaliere, io la ringrazio tanto e tanto delle
bellissime giunchiglie che ha avuto la gentilezza di mandarmi;
ma in compenso le farò vedere la bella stufa che il
babbo mi ha fatto fare presso il mio salottino.
</p>

<p>
<span class="smcap">Gius.</span> — Mi ha quasi finito i quattrini. Ma li ama tanto
quei benedetti fiori!
</p>

<p>
<span class="pagenum" id="Page_175">[175]</span>
<span class="smcap">Luig.</span> <i>(porgendo a ciascuno un fiore)</i>. — E chi non li ama?
</p>

<p>
<span class="smcap">Petr.</span> — Io.
</p>

<p>
<span class="smcap">Luig.</span> — Dice sul serio?
</p>

<p>
<span class="smcap">Petr.</span> — Noi non <i>faceziamo</i> mai.
</p>

<p>
<span class="smcap">Gius.</span> — (Loro si trincerano).
</p>

<p>
<span class="smcap">Petr.</span> — Noi odiamo le arti come tutto quello che rompe
l'eguaglianza, e così combattiamo i fiori, che sono l'aristocrazia
della natura.
</p>

<p>
<span class="smcap">Luig.</span> — Sa che il loro coraggio mi fa paura?
</p>

<p>
<span class="smcap">Gius.</span> — Loro come filosofi umanitari vorrebbero che la
natura matrigna, invece di pensare alla poesia dei fiori, si
fosse occupata solamente delle frutta, del frumento...
</p>

<p>
<span class="smcap">Petr.</span> — Dica pure senza <i>genarsi</i> dei pomi di terra.
</p>

<p>
<span class="smcap">Gius.</span> — Bravissimo! Ma giacchè non ci si deve <i>genare</i>,
chiamiamoli addirittura patate; è vero che ha la disgrazia
di essere italiano, ma si capisce meglio. Luigia, non fai servire
del vermouth a questi signori?
</p>

<p>
<span class="smcap">Luig.</span> — Sicuro, nel mio salottino; così ci daranno il loro
parere intorno alla stufa. <i>(ad un suo cenno si avviano tutti
alla sinistra)</i>
</p>

<p>
<span class="smcap">Silv.</span> — Volentieri, se un avvocato può parlare di questi
lavori.
</p>

<p>
<span class="smcap">Marc.</span> — Ma un avvocato parla di tutto, siccome quello
che può trasformarsi a suo piacere in tutto quello che vuole,
in un giornalista come in un amministratore, in un uomo di
Stato come in un banchiere. Pigli invece un medico. Pigliamo
anzi un teologo... <i>(scompare cogli altri dalla sinistra)</i>
</p>

<p>
<span class="smcap">Petr.</span> <i>(ultimo ad uscire)</i>. — Ma che teologo! A quest'ora
piglierei qualche cosa di più sostanziale. <i>(via)</i>
</p>

<h3>
SCENA XI.
</h3>

<p class="pers">
<i><span class="upright">TULLIO</span>, in elegante abito da mattino, seguito da un <span class="upright">SERVO</span>
che porta una sacchettina da viaggio, dal fondo.</i>
</p>

<p>
<span class="smcap">Tullio.</span> — Zitto, zitto, che preferisco di fare loro una
sorpresa!
</p>

<p>
<span class="smcap">Servo.</span> — La stanza destinata a lei è di qua, nel quartiere
del signor Commendatore. <i>(esce dalla destra)</i>
</p>

<p>
<span class="pagenum" id="Page_176">[176]</span>
<span class="smcap">Tullio.</span> — Non ho bisogno di nulla per ora. Mi tolgo
questi guanti, ne infilo un paio di nuovi, e la mia toeletta
è bell'e fatta... Che sorpresa per Luigia! <i>(si guarda attorno)</i>
Ma la sua sorpresa non sarà certo maggiore della mia: che
fattoria è quella dello zio, che villa, che giardino, che mobili!
E come ogni cosa mi sorride! I contadini su per la salita
mi salutano, i cani, invece di abbaiarmi, dimenano la
coda, e tanto i buoi che gli asini mi danno delle occhiate
fraterne... Ci sono delle piante che mi stendono con un fremito
d'amore i loro rami fronzuti sul capo, per difendermi
dal sole... E quelle poltrone lì non mi stendono forse i loro
bracciuoli con un amabile s'accomodi? Grazie tante, più tardi,
dopo desinare! Ma io capisco il segreto di così bell'accoglienza!
Contadini e asini, cani e servitori, mobili e piante,
presentite tutti <i>(abbassando la voce)</i> che il vero padrone qui
sono io! <i>(il servo dalla destra saluta con un profondo inchino
Tullio, ed esce dalla sinistra)</i> Che cosa dicevo? E
se quello lì non è un imbecille, mi manda subito la mia
Luigia... Se si fosse fatta più bella, se fosse per giunta allegra
e spiritosa, allora io non avrei più nulla a desiderare!
Ma perchè tante immeritate grazie di Dio? Perchè io ho la
fortuna di essere nipote di uno zio che vale tutti gli zii di
America!
</p>

<h3>
SCENA XII.
</h3>

<p class="pers">
<i><span class="upright">LUIGIA</span> dalla sinistra. <span class="smcap">Detto.</span></i>
</p>

<p>
<span class="smcap">Luig.</span> — Tullio?
</p>

<p>
<span class="smcap">Tullio</span> <i>(aprendo le braccia)</i>. — Luigia?
</p>

<p>
<span class="smcap">Luig.</span> <i>(stendendogli la destra)</i>. — Con quanto piacere ti
rivedo!
</p>

<p>
<span class="smcap">Tullio.</span> — E io! Ma non mi dai che una stretta di mano,
cuginetta sempre più bella, cara ed elegante?
</p>

<p>
<span class="smcap">Luig.</span> — Zitto, zitto, e basti anche per l'avvenire.
</p>

<p>
<span class="smcap">Tullio.</span> — Tu vuoi far star zitto un avvocato e un avvocato
che ti vuol bene? Ma non sai che quando pensavo a
te non c'era più verso di studiare?
</p>

<p>
<span class="pagenum" id="Page_177">[177]</span>
<span class="smcap">Luig.</span> — Dimmi, pensavi spesso a me?
</p>

<p>
<span class="smcap">Tullio.</span> — Ma ogni ora, ogni momento!
</p>

<p>
<span class="smcap">Luig.</span> — E allora devi aver studiato benino.
</p>

<p>
<span class="smcap">Tullio.</span> — Ma che studiare: avvocato si nasce.
</p>

<p>
<span class="smcap">Luig.</span> — E tu sei di quelli nati apposta?
</p>

<p>
<span class="smcap">Tullio.</span> — Mi lusingo che sì; ma non c'è merito, come
a nascer sani, belli e spiritosi..... Parlo degli uomini che lo
sono!
</p>

<p>
<span class="smcap">Luig.</span> — Ho capito, si nasce avvocati come si nasce modesti.
Ma lascia che avverta lo zio del tuo arrivo, e faccia
servire il vermouth agli amici tuoi e suoi.
</p>

<p>
<span class="smcap">Tullio.</span> — Senti: non ho il piacere di conoscere gli amici
di tuo padre; ma se, in fatto d'appetito, somigliano ai miei,
ti assicuro che non hanno bisogno di stuzzicanti per farsi
onore. Siccome poi tuo padre mi rimanda in città, lascia che
io approfitti di questo momento per assicurarti che nessuna
delle tante cose belle e preziose che possiede m'è più cara del
tuo affetto.
</p>

<p>
<span class="smcap">Luig.</span> — Del mio affetto? Ma tu parli di cosa che ancora
non hai.
</p>

<p>
<span class="smcap">Tullio</span> <i>(stupito)</i>. — Tu non mi vuoi più bene?
</p>

<p>
<span class="smcap">Luig.</span> — Come cugino, sempre. Ma, come aspirante alla
mia mano...
</p>

<p>
<span class="smcap">Tullio.</span> — Poco?
</p>

<p>
<span class="smcap">Luig.</span> — Nulla.
</p>

<p>
<span class="smcap">Tullio.</span> — È meno che poco... Oh! Anche tuo padre mi ha
detto che tocca a me a conquistarti; ebbene, io ti farò vicino
e lontano una corte così assidua ed insistente, che se anche
tu avessi il cuore freddo e duro... come quello d'un Pubblico
Ministero, bisogna tuttavia che tu venga a quelle conclusioni
che debbono formare la felicità della mia vita.
</p>

<p>
<span class="smcap">Luig.</span> — Ed io ti dico subito che ho tanta stima di mio
padre, che, senza rinunziare al diritto di dire la mia opinione,
lascio fin d'ora al suo criterio il giudizio definitivo.
</p>

<p>
<span class="smcap">Tullio.</span> — Ho capito. Egli farà da tribunale, e senza appello;
qualcheduno si incaricherà certo di contrastarmi la vittoria,
e questo farà da Procuratore del Re...
</p>

<p>
<span class="smcap">Luig.</span> — Può essere!
</p>

<p>
<span class="smcap">Tullio.</span> — Ma tu sola sei la Giurìa! E io so come si fa
<span class="pagenum" id="Page_178">[178]</span>
coi Giurati. Io ho la mano leggera, delicata e svelta che fa
bisogno per toccare i tasti più commoventi!
</p>

<p>
<span class="smcap">Luig.</span> — Tu parli della Giurìa come d'un pianoforte?
</p>

<p>
<span class="smcap">Tullio.</span> — Già, mentre non è che un piano debole! Mi
sentirai; sono così sicuro di me, che ti dico subito che la
sinfonia che io suonerò ha tre parti: prima, la parte seria,
andante maestoso, per persuaderti che sono un giovane ammodo,
serio quando occorre, con qualche cosa qui in mezzo
alle ciglia; parte seconda, mi bemol minore, violini colle sordine,
clarini e viole d'amore, indirizzata al cuore... prepara
molte pezzuole; parte terza, <i>(con un gesto)</i> la stretta finale,
con un prestissimo e una corona, per te sola, invocata da tutti
e due!
</p>

<p>
<span class="smcap">Luig.</span> — Ebbene, io sentirò la sinfonia, e, se mi commoverà,
se mi convincerà che tu sei veramente l'uomo che corrisponde
al mio ideale, lo dirò al babbo.
</p>

<p>
<span class="smcap">Tullio.</span> — (Ha un ideale!)
</p>

<h3>
SCENA XIII.
</h3>

<p class="pers">
<i><span class="upright">GIUSEPPE</span>, <span class="upright">VALORI</span>, <span class="upright">PETRONIO</span>, <span class="upright">MARCOLINI</span> e <span class="upright">SILVESTRI</span>
dalla sinistra. <span class="smcap">Detti.</span></i>
</p>

<p>
<span class="smcap">Gius.</span> — Ma Luigia, quel vermouth? Tullio?! Qua! <i>(aprendogli
le braccia)</i> «Dignus es intrare!» <i>(agli altri)</i> Mio nipote
Tullio. <i>(a Tullio)</i> L'avvocato Silvestri, sostituito Procuratore
del Re...
</p>

<p>
<span class="smcap">Tullio.</span> — (Mi è già antipatico). Fortunatissimo della sua
conoscenza.
</p>

<p>
<span class="smcap">Gius.</span> — Due tuoi amici, l'avvocato Barbariccia e il signor
Marcolini...
</p>

<p>
<span class="smcap">Tullio</span> <i>(con una stretta di mano a ciascuno)</i>. — La fenice
dei giovani di studio, il mio fido consigliere! — Bravo
Petronio, sei stato di parola. <i>(a Giuseppe)</i> Penna scultoria e
indipendenza a tutta prova...
</p>

<p>
<span class="smcap">Gius.</span> — (Dalla grammatica...) L'ho sentito.
</p>

<p>
<span class="smcap">Tullio.</span> — Un po' amico dei paradossi, ma profondo.
</p>

<p>
<span class="smcap">Petr.</span> — Grazie di questa giustizia.
</p>

<p>
<span class="pagenum" id="Page_179">[179]</span>
<span class="smcap">Gius.</span> — (Allora profondo quanto modesto).
</p>

<p>
<span class="smcap">Tullio</span> <i>(a Gius.)</i>. — Il Marcolini colla sua esperienza mi
insegnerà le scorciatoie e lui col giornale mi farà un po' di
strombettatura: non potrei essere più fortunato.
</p>

<p>
<span class="smcap">Gius.</span> — Scorciatoie? Strombettature sui giornali? Ma io
ho fatto la mia carriera senza tutta questa roba!
</p>

<p>
<span class="smcap">Tullio.</span> — Lo credo io! La scuola classica italiana, la
scuola antica, severa, dignitosa, aristocratica. Ma allora eravate
in pochi, e si capisce, chi mi vuole, mi meriti. Ma ora
che gli avvocati sono numerosi quanto i <i>tram</i>, i tabaccai ed
i liquoristi; adesso che per ogni birba ci sono almeno due
avvocati, non sono più i clienti che debbono cercare umilmente
gli avvocati, ma sono gli avvocati che debbono dar la
caccia ai clienti, battere la gran cassa per attirare l'attenzione
sopra di sè, ed arrivare a chiappare qualche merlotto!
</p>

<p>
<span class="smcap">Gius.</span> — Non pigliamo le cose così alla leggera, caro
Tullio. Ci sono dei principii intorno a cui giova intenderci e
subito...
</p>

<p>
<span class="smcap">Tullio.</span> — Sicuro, perchè dopo desinare i principii non
sanno più di nulla.
</p>

<p>
<span class="smcap">Gius.</span> — Tu hai troppo spirito, quando non dici delle freddure,
per credere che in te mi basti l'essere nipote ed avvocato.
</p>

<p>
<span class="smcap">Tullio.</span> — Oh! Farei torto a lei, a Luigia ed a me
stesso.
</p>

<p>
<span class="smcap">Gius.</span> — Bravo; ma senti e ricorda queste poche parole
che io credo di poterti dire dinnanzi ai tuoi amici, ai nostri
amici, perchè sono sicuro che qualunque sia la loro opinione,
le approveranno tutti. Noi, poveri vecchi della generazione
passata, tramontiamo in uno splendido periodo di luce; ma
non è che l'aurora di un giorno più fecondo e senza tramonto
per la gloria della patria, se voi altri giovani, invece di atteggiarvi
ad <i>esprits forts</i>, che, senza aver fatto nulla, trattano
di rettorica le virtù ed i fatti che hanno giovato a fare
l'Italia, avrete ereditato anche i nostri entusiasmi per ogni
cosa che ci faccia veramente civili, onorati e forti; se voi
altri, invece di addormentarvi su glorie non vostre, saprete
preparare un avvenire, se non più glorioso, più virtuoso e
<span class="pagenum" id="Page_180">[180]</span>
sapiente. A te che porti il mio nome, io non domando quale
scuola seguirai, ma carattere; non fortuna, ma costanza, e
sopra ogni cosa quella che nel nostro paese è ancora tenuta
in pregio più dell'ingegno e della fortuna, l'onestà: ora a te
il convincermi del valore e della virtù dell'avvocato, anche
ad una prima causa, a te il meritare colla mia la stima e
l'affetto della mia Luigia! <i>(lo abbraccia)</i>
</p>

<p>
<span class="smcap">Gli altri</span> <i>(meno Luigia)</i>. — Bene! Bravo!
</p>

<h3>
SCENA XIV.
</h3>

<p class="pers">
<i><span class="upright">PROSPERA</span> dal fondo. <span class="smcap">Detti.</span></i>
</p>

<p>
<span class="smcap">Val.</span> — Le sue parole le vorrei scritte sulle pareti delle
scuole, delle officine, delle caserme, come sui muri delle
piazze!
</p>

<p>
<span class="smcap">Gius.</span> — Tu sei un adulatore!
</p>

<p>
<span class="smcap">Prosp.</span> — Scusi se interrompo, quel signore che è venuto
stamattina, quello che cercava di suo nipote, vorrebbe dire
una parola all'avvocato Barbariccia.
</p>

<p>
<span class="smcap">Petr.</span> — Eccomi. <i>(esce con Prospera dal fondo)</i>
</p>

<p>
<span class="smcap">Gius.</span> <i>(a Tullio)</i>. — Riparo ad una dimenticanza grave:
il signore, uno dei miei migliori amici, è il cavaliere Valori,
un soldato valoroso ed un industriale modello...
</p>

<p>
<span class="smcap">Val.</span> — Ora sei tu l'adulatore!
</p>

<p>
<span class="smcap">Tullio.</span> — Lo zio ha ragione: mi ricordo quanto dissero
di lei i giornali allora che fu ad un pelo di essere ucciso,
dopo di essere derubato, senza contare il pericolo di bruciare
colla sua officina! Che birbone, che fior di canaglia quel mascalzone
che s'era preso fra i suoi lavoranti!
</p>

<p>
<span class="smcap">Val.</span> — La ringrazio del suo interesse; ma a che questo
processo, dal momento che l'imputato si è reso contumace?
</p>

<p>
<span class="smcap">Tullio.</span> — Contumace? (O che bell'asino!)
</p>

<p>
<span class="smcap">Val.</span> — Mi darà un grave disturbo, nient'altro. E se anche
il reo sedesse sul banco degli accusati, non mi meraviglierei
di essere fatto segno a qualche pubblica insolenza, visto lo
abuso del diritto di difesa che si fa da qualche avvocato.
</p>

<p>
<span class="pagenum" id="Page_181">[181]</span>
</p>

<h3>
SCENA XV.
</h3>

<p class="pers">
<i>Un <span class="upright">SERVO</span> dalla sinistra. <span class="smcap">Detti.</span></i>
</p>

<p>
<span class="smcap">Il Servo.</span> — Se vogliono intanto restare serviti del vermouth,
è preparato in sala, dove ho fatto accomodare gli altri
invitati. Fra dieci minuti si darà in tavola.
</p>

<p>
<span class="smcap">Gius.</span> — Signori... Tullio, porgi il braccio a Luigia... A
proposito, l'abuso della difesa spero non apparterrà alla scuola
dell'avvenire?
</p>

<p>
<span class="smcap">Tullio.</span> — Oh! Scuola vecchia o scuola nuova, se l'avvocato
non s'inspira alla coscienza...
</p>

<p>
<span class="smcap">Silv.</span> — Può magari servire tutte le ambizioni, diventare
deputato e ministro...
</p>

<p>
<span class="smcap">Tullio.</span> — <i>(fissando Silvestri)</i> Sicuro; ma la sua eloquenza
non sarà che la civetteria della menzogna...
</p>

<p>
<span class="smcap">Silv.</span> — Il trionfo della ciarla.
</p>

<p>
<span class="smcap">Tullio.</span> — Bravo e grazie di questo compimento delle
mie idee... (Quanto mi è antipatico!)
</p>

<h3>
SCENA XVI.
</h3>

<p class="pers">
<i><span class="upright">PROSPERA</span>, <span class="upright">PETRONIO</span> e <span class="upright">BOBI</span> dal fondo. <span class="smcap">Detti.</span></i>
</p>

<p>
<span class="smcap">Petr.</span> — Un momento, Tullio, un minuto solo per un affare
urgentissimo.
</p>

<p>
<span class="smcap">Tullio.</span> — Ma non si potrebbe differire dopo pranzo?
</p>

<p>
<span class="smcap">Petr.</span> — No; si tratta probabilissimamente di un cliente
coi fiocchi.
</p>

<p>
<span class="smcap">Silv.</span> — Posso offrire il mio braccio alla signorina?
</p>

<p>
<span class="smcap">Gius.</span> — Certamente... <i>(a Tullio)</i> Ma spicciati... <i>(agli altri,
avviandosi)</i> Mi duole che non possa essere fra noi anche il
nostro bravo deputato Alessandri, e che pur troppo non ci
sia oramai più speranza..... <i>(a Tullio)</i> Non perder tempo.....
<i>(esce con Valori, dopo Silvestri e Luigia, dalla sinistra)</i>.
</p>

<p>
<span class="smcap">Prosp.</span> — Il deputato Alessandri, ma non lo dicano a tavola,
è morto in questo momento. <i>(si avvia verso la sinistra)</i>
</p>

<p>
<span class="pagenum" id="Page_182">[182]</span>
<span class="smcap">Tullio.</span> — Allora questo collegio è vacante!
</p>

<p>
<span class="smcap">Prosp.</span> <i>(volgendosi agli altri)</i>. — Per poco! Per poco!
</p>

<p>
<span class="smcap">Petr.</span> — Lei sa chi vi si porterà?
</p>

<p>
<span class="smcap">Prosp.</span> — Altro che lo so! Lo si dice da tutti: dall'avvocato
Silvestri, un giovane proprio per la quale, a cui tutti
vogliono un bene dell'anima!
</p>

<p>
<span class="smcap">Tullio</span> <i>(ridendo)</i>. — Pensiamo: il sostituto Procuratore
del Re!!
</p>

<p>
<span class="smcap">Prosp.</span> — E con questo? Se mai ci fosse qualcheduno che
volesse farsi sotto, gli dicano che perderà il tempo e le spese,
perchè l'avvocatino piace agli uomini e alle donne; e quando si
piace anche alle donne, significa che s'ha dalla sua tanto i
santi lassù... che i diavoli laggiù. <i>(esce dalla sinistra ridendo)</i>
</p>

<p>
<span class="smcap">Tullio.</span> — Io temo di capire!
</p>

<p>
<span class="smcap">Petr.</span> — E io ho bell'e capito. Il Silvestri si farà facilmente
un onorone nel processo Valori, e sarà eletto.
</p>

<p>
<span class="smcap">Tullio.</span> — Ma se io contassi sull'influenza di mio zio?...
</p>

<p>
<span class="smcap">Petr.</span> — Per approfittarne bisognerebbe passare armi e
bagaglio nel suo campo, che è il campo conservatore, il campo
del Silvestri; ma allora io ti pianto e ti combatto, e ad ogni
modo la tua carriera è bell'e suonata. Se tu invece potessi
stargli a fronte nel <i>débat</i> Valori, <i>debutteresti</i> clamorosamente,
ed io ti sosterrei, tanto attaccando ogni giorno il Silvestri,
quanto facendo la tua apologia, e così il nostro rivale, sia
in tribunale, quanto in collegio elettorale, finirebbe per essere
completamente <i>ecrasato</i>!
</p>

<p>
<span class="smcap">Tullio.</span> — Ma che <i>ecrasato</i>, se l'imputato è contumace e
sarà difeso di ufficio! E sai che cosa temo io dopo le parole
di quella donna? Che il Silvestri aspiri anche lui alla mano
di mia cugina, sì; e così io corro il pericolo di perdere, non
solo l'elezione a deputato, ma anche la mano di Luigia, colla
eredità dello zio... E l'imputato è contumace! Oh il malfattore
volgare! Oh lo stupido brigante cretino!!
</p>

<p>
<span class="smcap">Petr.</span> — O la triplice quintessenza d'imbecille che perde
l'occasione di scapolarsela con una miseria di condanna!
</p>

<p>
<span class="smcap">Bobi</span> <i>(facendosi in mezzo a loro, guardingo, sottovoce)</i>. — E
se andasse invece a costituirsi?
</p>

<p>
<span class="smcap">Tullio.</span> <i>e</i> <span class="smcap">Petr.</span> <i>(sbalorditi)</i>. — Lei lo conosce?
</p>

<p>
<span class="pagenum" id="Page_183">[183]</span>
<span class="smcap">Bobi.</span> — Un momento. Sanno che ha fatto Bobi Lascifare?
</p>

<p>
<span class="smcap">Tullio.</span> — È imputato di incendio, furto e tentato omicidio:
una stupenda causa.
</p>

<p>
<span class="smcap">Bobi.</span> — E se non si presenta al <i>divertimento</i>, sarebbe
condannato?
</p>

<p>
<span class="smcap">Tullio.</span> — Con tutto il rigore della legge, tanto che se
scampa alla pena di morte, non scampa certo alla reclusione
a vita.
</p>

<p>
<span class="smcap">Bobi.</span> — Mondo... bello! Il gioco è grosso...
</p>

<p>
<span class="smcap">Petr.</span> — Ma se si presenta, assistito da un avvocato come
lui, una miseria, seppure non è l'assoluzione, il trionfo della
innocenza!
</p>

<p>
<span class="smcap">Bobi.</span> — Innocenza? Troppo lusso! E costa troppo!
</p>

<p>
<span class="smcap">Tullio.</span> — Che costare d'Egitto! Ma neanche un soldo!
Non ha capito che, a premio della mia vittoria, ci sarebbe
la mano d'una ricca e bella fanciulla, l'elezione a deputato,
e una pingue eredità? Ma che cosa vuole che io faccia di
qualche centinaio di lire?
</p>

<p>
<span class="smcap">Petr.</span> — Fa meglio: se egli conosce Bobi, sa dove pigliarlo
e lo induce a costituirsi senza perder tempo, fagli un
bel regalo.
</p>

<p>
<span class="smcap">Tullio.</span> — Giusto: io darò a lei quanto avrei domandato
a Bobi se la sua sorte non fosse legata alla mia ambizione
ed alla mia felicità.
</p>

<p>
<span class="smcap">Bobi.</span> — Allora qui, due parole all'ufficiale dei carabinieri
quassotto, per raccomandare... che mi trattino bene.
</p>

<p>
<span class="smcap">Tullio.</span> <i>e</i> <span class="smcap">Petr.</span> — È lei?!
</p>

<p>
<span class="smcap">Bobi.</span> — Si dice!
</p>

<p>
<span class="smcap">Petr.</span> — Scrivi!
</p>

<p>
<span class="smcap">Tullio.</span> — Subito! <i>(scrive)</i>
</p>

<p>
<span class="smcap">Bobi.</span> — E rimane inteso, in tribunale negherò tutto.
</p>

<p>
<span class="smcap">Tullio.</span> — No; confessa tutto, o sei perduto! Ma ti rivedrò
in prigione domani... Ecco la lettera... Un momento...
Quando mi vedrai trarre di tasca la pezzuola per soffiarmi il
naso, secondami in tutto e per tutto!
</p>

<p>
<span class="smcap">Bobi.</span> — Inteso. Vado giù... al fresco. Mi piace quella caserma...
È ariosa e allegra... E poi per pochi giorni!... Mi
figurerò di essere all'ospedale.
</p>

<p>
<span class="pagenum" id="Page_184">[184]</span>
<span class="smcap">Tullio</span> <i>(sentendo venir gente)</i>. — Via subito!
</p>

<p>
<span class="smcap">Bobi.</span> — <i>(Saluta, si mette il cappello sulle ventiquattro.....
finta uscita)</i> Scusino, che c'hanno dei sigari loro?
</p>

<p>
<span class="smcap">Tullio.</span> — Ecco i miei, eccoli tutti.
</p>

<p>
<span class="smcap">Petr.</span> — Ed ecco anche la scatoletta dei zolfini.
</p>

<p>
<span class="smcap">Tullio.</span> — Non ti occorre altro?
</p>

<p>
<span class="smcap">Bobi.</span> — Quello che m'ha promesso, il trionfo, niente altro.
</p>

<p>
<span class="smcap">Tullio.</span> — Nient 'altro!.. Ma non perder tempo.
</p>

<p>
<span class="smcap">Bobi.</span> — Vado! <i>(acceso il sigaro, li saluta confidenzialmente,
e s'avvia al fondo colle mani in tasca, come se andasse
a festa — e poi, dal fondo, rivolgendosi)</i> — Oh! Che
parleranno di me i giornali?
</p>

<p>
<span class="smcap">Tullio.</span> — Tutti!
</p>

<p>
<span class="smcap">Petr.</span> — Ti farò fare anche il ritratto!
</p>

<p>
<span class="smcap">Bobi.</span> — Allora bisogna dire che l'ho proprio trovato il
mio avvocato, mondo cane! <i>(esce dal fondo zufolando)</i>
</p>

<p>
<span class="smcap">Tullio.</span> — Bada che, se non corri, ti morde!
</p>

<p>
<span class="smcap">Petr.</span> — Tullio?
</p>

<p>
<span class="smcap">Tullio.</span> — Petronio?
</p>

<p>
<span class="smcap">Petr.</span> <i>e</i> <span class="smcap">Tullio</span> <i>(fuori di sè dalla gioia, abbracciandosi,
con uno scoppio di sonore risate)</i>. — Ah! Ah!
</p>

<h3>
SCENA XVII.
</h3>

<p class="pers">
<i><span class="upright">GIUSEPPE</span>, <span class="upright">MARCOLINI</span>, <span class="upright">VALORI</span>, <span class="upright">SILVESTRI</span>, <span class="upright">LUIGIA</span>
e <span class="upright">PROSPERA</span> dalla sinistra.<span class="smcap"> Detti.</span></i>
</p>

<p>
<span class="smcap">Gius.</span> — Quel signore è forse un cliente?
</p>

<p>
<span class="smcap">Tullio.</span> — Sì, un cliente che debbo all'amico, il migliore
dei clienti: quello che mi aprirà ad un tempo il tribunale, il
Parlamento <i>(con galanteria a Luigia, pigliandola a braccetto)</i>
e il paradiso!
</p>

<p>
<span class="smcap">Gius.</span>, <span class="smcap">Marc.</span>, <span class="smcap">Val.</span> — Bene! Bravi!
</p>

<p class="stagedir">
(Suono di campana dalla sinistra: si avviano tutti a sinistra
per uscire)
</p>

<p>
<span class="smcap">Prosp.</span> — A tavola! A tavola! <i>(cala il sipario)</i>
</p>

<p class="pad2 center large">
<span class="smcap">Fine del primo atto.</span>
</p>
</div>

<div class="chapter">
<p>
<span class="pagenum" id="Page_185">[185]</span>
</p>

<h2><a id="secondo"></a>
ATTO SECONDO
</h2>

<div class="blockquote">
<p>
Gran sala della Corte d'Assise, di aspetto maestoso ed imponente,
con galleria accessibile al pubblico, a destra. In fondo il banco
dei giudici, alquanto più elevato del banco dei giurati che sta
a sinistra. — A filo di sipario: a sinistra il banco del Pubblico
Ministero: a destra, di faccia al Pubblico Ministero, quello della
difesa; pure a destra, ma più verso il proscenio e accosto alla
prima quinta, siede l'accusato. A sinistra, dietro la difesa, seggiole
per Valori, Prospera e Luigia. — Sui banchi l'occorrente
per iscrivere, bottiglie d'acqua e bicchieri. — Un campanello e
alcuni libri su quello del Presidente. — È giorno.
</p>
</div>

<h3>
SCENA I.
</h3>

<p class="pers">
<i>Il <span class="upright">PRESIDENTE</span>, <span class="upright">QUATTRO GIUDICI</span>, ed il <span class="upright">CANCELLIERE</span>
al banco di prospetto, l'<span class="upright">USCIERE</span> fra i Magistrati e la galleria;
i <span class="upright">GIURATI</span> fra cui <span class="upright">GIUSEPPE</span> e <span class="upright">GEREMIA</span> al loro
posto; <span class="upright">PROSPERA</span> e <span class="upright">LUIGIA</span> sedute fra i Giurati e il Pubblico
Ministero; <span class="upright">SILVESTRI</span> al suo posto; <span class="upright">VALORI</span> seduto
fra Silvestri ed il centro della scena alla ribalta; <span class="upright">TULLIO</span>
al suo posto di avvocato della difesa; <span class="upright">BOBI</span> sulla scranna
dell'accusato fra due <span class="upright">CARABINIERI</span>; <span class="upright">MARCOLINI</span> e <span class="upright">PETRONIO</span>
nella galleria affollata di curiosi.</i>
</p>

<p>
<span class="smcap">Silv.</span> <i>(in piedi, continuando il discorso)</i>. — Signori Giurati,
la concorde unanimità delle testimonianze rende breve
e facile il mio compito. — La sorte ha dato all'accusato quanto
è necessario per rendere la vita felice ed onorata, poichè egli
ebbe dalla famiglia quell'educazione del buon esempio che possono
dare ricchi e poveri, dalla società tutti gli agi d'istruirsi
che la civiltà diffonde ora nelle classi meno agiate, e dalla
natura infine quella robustezza che dopo la volontà del lavoro
è il più prezioso tesoro del popolo. Dalle informazioni raccolte
<span class="pagenum" id="Page_186">[186]</span>
dalla Sezione d'accusa noi vediamo invece che l'obbligo della
coscrizione lo trova a vent'anni nemico della casa, della scuola,
del lavoro. Ma la scuola del soldato potrebbe forse avere qualche
effetto sopra un essere che il vizio e la beffa triviale di
ogni cosa rese insensibile ai sentimenti della famiglia e della
patria? Non c'è quindi da fare le meraviglie se la sua vita
militare passa quasi tutta fra l'ospedale e la sala di disciplina;
se appena congedato egli cerca subito in uno dei cento mestieri
senza fatica con cui si maschera presso di noi la mendicità,
un pretesto al suo beato non far nulla. Vivere in istrada
equivale ad avviarsi al banco di un tribunale, e noi ve lo
abbiamo già trovato sotto l'accusa di essersi appropriato un
oggetto prezioso.
</p>

<p>
<span class="smcap">Bobi.</span> — L'aveva trovato!
</p>

<p>
<span class="smcap">Pres.</span> — Aspettate a parlare che siate interrogato.
</p>

<p>
<span class="smcap">Silv.</span> <i>(continuando, mentre Tullio piglia di quando in
quando un appunto)</i>. — Liberato dal carcere per mancanza
di prove sufficienti, egli muta aria, non vita, e chiede l'elemosina
fingendosi vittima del lavoro. Il cavaliere Valori ne
ha compassione, e ne fa un operaio. Ma il lavoro non migliora,
anzi irrita e rattrista l'accusato, il quale alla prima parola di
rimprovero si ribella al suo benefattore, lo minaccia e coglie
l'occasione d'uno sciopero provocato da un industriale perfido
ed invidioso, per spingere i compagni ad un delitto. Cacciato
invece dall'officina, voi avete sentito come egli approfitti di
quei momenti di disordine per penetrare di notte tempo dal
magazzino dei legnami nello studio del principale con iscalata
ed effrazione di una finestra, per rubarvi la cospicua somma
di lire settemila, che questi aveva a sua saputa ricevuto nella
giornata dallo zio cavaliere Egisto Vespucci; come sorpreso
dal principale istesso, in luogo di fuggire, chiudendo a catenaccio
la porta, egli lo aspetti al varco per colpirlo con una
sbarra di ferro coll'evidente intenzione di ucciderlo; e infine
come egli dia il fuoco al magazzino dei legnami sia per compiere
la sua infernale vendetta, sia per nascondere sotto le rovine
dell'officina i suoi delitti. Ma al subitaneo divampare delle
fiamme accorrono gli operai, i quali non giungono ad arrestare
l'accusato, ma lo riconoscono tutti. — Signori Giurati! Poichè
le informazioni della Sezione di accusa e le concordi deposizioni
<span class="pagenum" id="Page_187">[187]</span>
di tutti i testimoni non lasciano dubbio sulla sua reità,
io concludo. La disciplina civile, malgrado la diffusione del
sapere, è scossa nelle sue fondamenta, e mentre i più reputano
che la libertà sia licenza, un'indulgenza malintesa minaccia
di far smarrire il criterio del bene e del male. Solo
argine resta, o signori Giurati, la legge, sicura guardiana
di quell'ordine che è la libertà di tutti; e perciò io faccio
appello alla vostra coscienza ripetendo coi Romani della repubblica:
<i>lex, suprema lex</i>, e coi democratici dell'antica repubblica
fiorentina: <i>Chi rompe, paghi!</i> <i>(siede)</i>
</p>

<p>
<span class="smcap">Marc.</span> <i>(sottovoce agli altri spettatori)</i>. — Debole, debole...
</p>

<p>
<span class="smcap">Pres.</span> — Accusato, alzatevi. Avete da dire qualche cosa
in vostra difesa?
</p>

<p>
<span class="smcap">Bobi</span> <i>(in piedi)</i>. — L'ha da sapere come qualmente io sia
sempre stato uno de' più benemeriti giuocatori di lotto. E lo
faceva, come è vero... me, per vantaggiare il governo, e
quei denari con cui piantai il banco dopo che mi licenziai
dalla fabbrica, erano giusto la vincita d'un terno... N'ebbi
dispiacere davvero per il governo; ma d'altronde a non riscuoterli
poteva averselo a male.
</p>

<p>
<span class="smcap">Pres.</span> — Così avete detto nell'istruttoria; ma c'è un guaio,
ed è che s'è riscontrato che quel terno non fu estratto da
diciassett'anni.
</p>

<p>
<span class="smcap">Bobi.</span> — Sarà stato un ambo.
</p>

<p>
<span class="smcap">Pres.</span> — Colla vincita d'un ambo non si mette banco, o
per dire come va detto, non si fa lo strozzino.
</p>

<p>
<span class="smcap">Bobi.</span> — Mi meraviglio, signor Presidente; cogli impiegati,
e qualcheduno di loro lo sa...
</p>

<p>
<span class="smcap">Pres.</span> — Tirate via.
</p>

<p>
<span class="smcap">Bobi</span> <i>(continuando)</i>. — ... mi contentava del tre per cento.
</p>

<p>
<span class="smcap">Pres.</span> — Al mese.
</p>

<p>
<span class="smcap">Bobi.</span> — Che doveva pretenderli al giorno?
</p>

<p>
<span class="smcap">Pres.</span> — Basta su ciò. Dunque negate i vostri delitti?
<i>(Tullio si soffia il naso)</i>
</p>

<p>
<span class="smcap">Bobi.</span> — Le dirò... sono innocente... in fondo. <i>(Tullio si
soffia il naso più forte)</i> Ma si capisce, nei giorni di rivoluzione
può capitare a tutti di aprire una finestra credendo di
entrare in casa sua... Nella confusione si butta via uno zolfino
acceso senza badare dove ti va a cascare... Nei cambiamenti
<span class="pagenum" id="Page_188">[188]</span>
di padroni non si sa più quello che è il suo, e si dà
al Valori quello che era diretto al Faustini; quello che ci
fece fare lo sciopero e poi ci piantò, figlio d'un cane, senza
salvare il babbo!
</p>

<p>
<span class="smcap">Pres.</span> — Badate come parlate e dove vi trovate!
</p>

<p>
<span class="smcap">Bobi.</span> — Mi scusi; m'ha messo di malumore lo stare tante
ore su questa panca... (che venga il bene a chi l'ha fabbricata!)
Dunque l'ha visto che la colpa, con rispetto parlando,
è del governo che ha lasciato fare quella rivoluzione.
</p>

<p>
<span class="smcap">Pres.</span> — Ma come potete avere scambiato il Valori se nell'atto
di assalirlo vi scappò di dire: ah! ti colgo finalmente
cavaliere! Ciò che fa anche premeditato il vostro delitto...
</p>

<p>
<span class="smcap">Bobi</span> <i>(con vivacità)</i>. — Per premeditato no davvero, perchè
fin dal primo dì dello sciopero glielo dissi sul muso che me
l'aveva da pagare! <i>(sensazione nel pubblico e nei Giurati)</i>
</p>

<p>
<span class="smcap">Val.</span> — È vero!
</p>

<p>
<span class="smcap">Bobi</span> <i>(guardando Valori)</i>. — Oh, scusi, non l'aveva visto...
Mi pare andato un pochino a male, sa?
</p>

<p>
<span class="smcap">Pres.</span> <i>(a Bobi)</i>. — Volete tacere?
</p>

<p>
<span class="smcap">Bobi.</span> — Gli era il mio principale, gua'!
</p>

<p>
<span class="smcap">Pres.</span> — Il Pubblico Ministero crede di dovere aggiungere
qualche parola all'esplicita dichiarazione dell'accusato?
</p>

<p>
<span class="smcap">Silv.</span> <i>(si alza)</i>. — Poichè l'accusato conferma da se stesso
l'accusa e le testimonianze, non solo crederei inutile ogni altra
mia considerazione, ma altamente offensiva al senno dei signori
Giurati, i quali non hanno più alcun motivo di esitazione nel
giudizio de' fatti. <i>(siede)</i>
</p>

<p>
<span class="smcap">Pres.</span> — La parola è ora all'onorevole avvocato della difesa.
<i>(Petronio e Marcolini zittiscono per far silenzio)</i>
</p>

<p>
<span class="smcap">Tullio</span> <i>(in piedi)</i>. — Signori Magistrati! Signori Giurati!
</p>

<p>
<span class="smcap">Petr.</span> — Che bel <i>timbro</i>!
</p>

<p>
<span class="smcap">Tullio.</span> — Non è senza una viva emozione che io faccio
sentire per la prima volta la mia voce in questo sacrario della
giustizia. La prima volta che un uomo trovò in sè tanta eloquenza
da salvare il diritto impotente ed oppresso, quell'uomo
si chiamò avvocato. La troverò io per difendere un imputato
che è anche confesso? Sì, onorevoli signori; ma a condizione
che voi sappiate spogliarvi di ogni preconcetto sociale, non
<span class="pagenum" id="Page_189">[189]</span>
restando altro che uomini di cuore. — Il Pubblico Ministero
non poteva fare che il suo mestiere, ed ogni sua parola, siccome
convenzionale, non può essere che un pretto non senso,
per non chiamarla menzogna.
</p>

<p>
<span class="smcap">Silv.</span> <i>(al Presidente)</i>. — Io la prego di richiamarlo all'ordine.
</p>

<p>
<span class="smcap">Tullio.</span> — Ma non l'ho chiamata menzogna, non la chiamo;
e se incomincia coll'interrompermi...
</p>

<p>
<span class="smcap">Pres.</span> — All'ordine... all'ordine.
</p>

<p>
<span class="smcap">Tullio.</span> — Chiarissimi signori Giurati, non occupiamoci
adunque che del ben più interessante individuo che vi sta dinanzi.
Guardiamolo coll'occhio della scienza. Il nostro celebre
alienista ha dichiarato che è un individuo degenerato: si capisce,
è nato da padre bevitore e stravagante. Aveva uno zio idiota
ed un fratello morto probabilmente di epilessia. C'è gente che
assicura abbia avuto un cugino pazzo. Ad ogni modo guardatelo:
ha il cranio carenato cogli zigomi come i giapponesi
e un'assenza assoluta di ogni gibbosità frontale e parietale.
Un vero idiota microcefalo. Ama Valori e lo ferisce: amnesìa:
pigrizia, primo carattere dei delinquenti nati; mancanza di
affetti, secondo; pensa ai giornali, vanità delittuosa! Quest'uomo
agisce adunque secondo l'istinto naturale, e per lui
non può esistere nè il bene nè il male. — E la prova della
mia asserzione, la prova della scienza sapete chi ve la favorisce?
Non par vero, lo stesso Pubblico Ministero! Difatti egli
ci assicura che fin da bambino Bobi sfugge la scuola, e adulto
passa la notte in giro. Ma perchè non ha voglia d'andare a
scuola? Perchè intuisce che nella scuola non si può imparar
nulla, mentre ognuno può imparare dal sole che la vita è luce
e non ombra, e dalla natura che l'uomo vuol essere libero e
felice. Ah! sicuro, il Pubblico Ministero, nella ristretta cerchia
delle sue idee da pedagogo, preferirebbe ch'egli alla sera frequentasse
le scuole serali! Ma quale insegnamento possono esse
dare che sia superiore allo spettacolo delle armonie sideree,
dalla stella che fila alla nebulosa che svanisce? Nessuno, e
perciò egli va coraggiosamente a spasso, impiantando così le
prime fondamenta al principio: <i>libero scolare in libera ignoranza!</i>
</p>

<p>
<span class="smcap">Pres.</span> — Un momento, signor avvocato. Mi duole di doverla
<span class="pagenum" id="Page_190">[190]</span>
avvertire che se per caso volesse avviarsi a fare l'apologia
della colpa, mi vedrei obbligato a toglierle subito subito
la parola.
</p>

<p>
<span class="smcap">Tullio.</span> — Oh! Dio me ne guardi, illustrissimo signor
Presidente! Io mi contento di schiarire colla scienza e colla
filosofia i misteriosi e fatali traviamenti dell'uomo, di far rilevare
tutt'al più le aberrazioni della legge. Così io domando
al suo rappresentante: perchè avete strappato ai suoi trasporti
di vergine poeta il simpatico adolescente ribelle? Per
farne un soldato, per difendere la libertà e la patria, mi risponde
la legge! Ecco la sua logica; per difendere la libertà
gli toglie la libertà, ed a quest'uomo che ha per patria il
mondo intero, impone la sola Italia! E quando dal crepacuore
di fare il soldato ammala, lo mette in prigione, e quando ha
ricuperato la sua libertà, chiama vagabondaggio le inconscie
divagazioni del corpo e della mente; e quando oppresso dalla
persecuzione china a terra la fronte e raccatta macchinalmente
ciò che la spensieratezza ha perduto o buttato, subito
lo accusa di essersi appropriato..... che mai?... la corona di
Carlomagno?
</p>

<p>
<span class="smcap">Bobi.</span> — Un pomodoro!
</p>

<p>
<span class="smcap">Silv.</span> — Un pomo d'oro!
</p>

<p>
<span class="smcap">Tullio.</span> — Bella differenza! Un pomo d'oro! Come se chi
fa i pomi d'oro potesse mai riuscire a fare un pomodoro! Ma
non vi basta calunniarlo, tenerlo prigione senza prove, voi
gli impedite di approfittare della pubblica carità, per ridurlo
così sfinito e disperato che gli paia unica salvezza buttarsi
a capofitto in quella negra bolgia che è l'officina!
</p>

<p>
<span class="smcap">Petr.</span> <i>e</i> <span class="smcap">Marc.</span> — Bene! Bravo!
</p>

<p>
<span class="smcap">Usciere.</span> — Silenzio!
</p>

<p>
<span class="smcap">Tullio.</span> — Egregi signori Giurati, credete forse che la
società, che la legge sia soddisfatta? Mai più! Non avete
sentito che l'accusato aveva poca voglia di lavorare? Come
se ognuno di noi tutti, eccettuato il Pubblico Ministero, tutte
le volte che ha da mettersi al lavoro non sentisse dal profondo
dell'istinto una voce potente che lo avverte che l'uomo
non è proprio fatto per sgobbare, ma per godere, per andare
a spasso!
</p>

<p>
<span class="smcap">Bobi.</span> — È vero, perdinderindella!
</p>

<p>
<span class="pagenum" id="Page_191">[191]</span>
<span class="smcap">Pres.</span> — Zitto!
</p>

<p>
<span class="smcap">Tullio.</span> — Eppure la bontà della sua indole è tanta che
si piegava senza fiatare a sproporzionate fatiche...
</p>

<p>
<span class="smcap">Val.</span> — Tirava il mantice, mi faccia il piacere!..
</p>

<p>
<span class="smcap">Tullio.</span> — ... e colla maestria della sua opera porgeva al
suo principale il mezzo di scialarla nelle orgie e nei tripudii.
</p>

<p>
<span class="smcap">Val.</span> <i>(scattando con impeto)</i>. — Io protesto!..
</p>

<p>
<span class="smcap">Pres.</span> — Non interrompa, di grazia, parlerà a suo tempo.
<i>(Valori siede)</i>
</p>

<p>
<span class="smcap">Tullio.</span> — Il Pubblico Ministero ha detto che l'innocenza
è una chimera...
</p>

<p>
<span class="smcap">Silv.</span> — Non è vero!
</p>

<p>
<span class="smcap">Tullio</span> <i>(continuando senza badargli</i>). — ed io gli rispondo
che è il delitto una chimera!
</p>

<p>
<span class="smcap">Pres.</span> — Ma avvocato!
</p>

<p>
<span class="smcap">Tullio.</span> — Io mi difendo dagli attacchi del Pubblico Ministero;
dice che io nego i fatti!
</p>

<p>
<span class="smcap">Silv.</span> — Non è vero, non ho mai detto questo!
</p>

<p>
<span class="smcap">Tullio.</span> — Ma stava per dirlo, mentre io dai fatti istessi
traggo argomento a negare il delitto.
</p>

<p>
<span class="smcap">Pres.</span> — Ma se ha confessato!
</p>

<p>
<span class="smcap">Tullio.</span> — E sia pure: quest'infelice si è appropriato qualche
cosa...
</p>

<p>
<span class="smcap">Val.</span> — Qualche cosa, settemila lire!
</p>

<p>
<span class="smcap">Pres.</span> — Ah! mi vedrò obbligato a sospendere la seduta,
signori! <i>(suona il campanello)</i>
</p>

<p>
<span class="smcap">Tullio.</span> — Settemila lire, sì; ma si sarebbe contentato di
meno assai; ma era allo scuro, la somma in biglietti... che
potevano non essere tutti buoni. Ma perchè ha rubato? Vede,
signor Presidente, che io non faccio l'apologia della colpa;
potrei dire sottratto, distratto, distolto, radiato, e dico rubato!
Per compensare la perdita del pane che il padrone gli fa subire
cacciandolo dall'officina... <i>(moto di Valori</i>) Un momento
egli ha rubato di notte, obbietta il Pubblico Ministero...
</p>

<p>
<span class="smcap">Silv.</span> — Se non obbietto nulla!
</p>

<p>
<span class="smcap">Tullio.</span> — Ma vuole obbiettare, glielo si legge in viso che
vuole obbiettare... ed io gli rispondo subito che la circostanza
della notte prova che l'accusato arrossiva per la società di
dovere essere costretto a fare allo scuro il suo atto di riparazione!
<span class="pagenum" id="Page_192">[192]</span>
Ma è entrato per la finestra, riobbietta la legge, ma
egli ha dato la scalata, ma egli ha rotto! Altre tre bellissime
scoperte! Gli si fa una colpa d'essere entrato per la finestra,
un'altra perchè la finestra è chiusa, ed una terza perchè la
finestra non era a livello del pavimento! Non era meglio, chiarissimi
signori Giurati, dire che egli non sarebbe passato per
la finestra se la diffidenza sociale non avesse chiusa la porta;
non avrebbe lasciato cadere uno zolfino acceso per fare scomparire
le tracce della riparazione, se non ci fosse ancora il
pregiudizio della proprietà; non avrebbe strapazzato il suo
principale se questi non l'avesse provocato colla pretesa del
lavoro, della famiglia, dell'ordine e di ogni altro castigo ed
inciampo sociale?
</p>

<p>
<span class="smcap">Petr.</span> — Bene!
</p>

<p>
<span class="smcap">Marc.</span> — Bravo!
</p>

<p>
<span class="smcap">Val.</span> — Protesto!
</p>

<p>
<span class="smcap">Bobi.</span> — Bravissimo! <i>(vivi applausi dalla galleria)</i>
</p>

<p>
<span class="smcap">Usciere.</span> — Silenzio! silenzio!
</p>

<p>
<span class="smcap">Pres.</span> <i>(agitando violentemente il campanello)</i>. — Silenzio,
faccio sgombrare le gallerie senz'altro! <i>(a Tullio)</i> Mi duole
doverle dire che viene meno alle sue promesse, e se crede di
poter continuare su questo tono, s'inganna a gran partito...
</p>

<p>
<span class="smcap">Tullio.</span> — Illustrissimo...
</p>

<p>
<span class="smcap">Pres.</span> <i>(troncandogli la parola)</i>. — Lasci parlare il cavaliere
Valori! E lei, mi raccomando, nessuna discussione!
</p>

<p>
<span class="smcap">Val.</span> <i>(si alza: con calore e risentimento)</i>. — Non sono
avvocato io; e mi basta dire al signore che il suo protetto
non fu cacciato da me, ma da' suoi compagni, solennemente,
siccome indegno del nome di operaio; che io non ho mai obbligato
nessuno a lavorare, e che la gran maggioranza dei
nostri operai trova la propria felicità, non il castigo, nel lavoro
e nella famiglia. Le mie orgie ed i miei tripudi li metto
in conto della sua facile retorica; quanto a quello che posseggo
sappia che mi è caro perchè è il premio della mia attività,
e che lo difenderei come difenderei il mio onore e la
mia famiglia, come ho difeso il mio paese. <i>(siede)</i>
</p>

<p>
<span class="smcap">Pres.</span> <i>(a Silvestri)</i>. — La parola è al Pubblico Ministero.
</p>

<p>
<span class="smcap">Silv.</span> <i>(in piedi)</i>. — L'onorevole signor avvocato della difesa
mi attribuisce un monte di cose che non ho mai sognato di dire.
</p>

<p>
<span class="pagenum" id="Page_193">[193]</span>
<span class="smcap">Tullio.</span> — Mi dà forse del mentitore? Lo richiami all'ordine!
</p>

<p>
<span class="smcap">Pres.</span> — Vuole compiacersi una volta di non interrompere?
</p>

<p>
<span class="smcap">Silv.</span> — Non mi arresterò quindi, o signori Giurati, a
soffiare sopra un castello di carte che va giù da sè...
</p>

<p>
<span class="smcap">Tullio</span> <i>(al Presidente)</i>. — Sente? sente?
</p>

<p>
<span class="smcap">Pres.</span> <i>(a Tullio)</i>. — Ma vuol lasciar parlare un pochino
anche gli altri?
</p>

<p>
<span class="smcap">Tullio.</span> — Allora dica che la difesa deve tacere.
</p>

<p>
<span class="smcap">Pres.</span> — Sicuro, quando ho dato ad altri la parola! E mi
meraviglio che la prima volta che si fa sentire in tribunale
si voglia arrogare il diritto di regolare la discussione.
</p>

<p>
<span class="smcap">Tullio.</span> — Mi perdoni, ma le faccio osservare...
</p>

<p>
<span class="smcap">Pres.</span> <i>(a Silvestri)</i>. — Ma che fa lei, aspetta forse che lui
stia zitto?
</p>

<p>
<span class="smcap">Silv.</span> <i>(che è sempre rimasto in piedi)</i>. — Tutte le divagazioni
della difesa, io diceva...
</p>

<p>
<span class="smcap">Tullio</span> <i>(al Presidente)</i>. — Vede? vede?
</p>

<p>
<span class="smcap">Pres.</span> <i>(a Silvestri)</i>. — Tiri via per carità o non si finisce più!
</p>

<p>
<span class="smcap">Silv.</span> <i>(continuando)</i>. — Non possono mutare i fatti. Qui
ci sono due uomini: uno che ha fatto molto male, ed uno
che ha fatto molto bene. Si può assolvere il primo senza ferire
la giustizia e scoraggiare quanti fanno il bene? Tutta
la questione è qui! C'è qualche cosa di più semplice? Ebbene,
nossignori, non è così; anzi colla nostra felice razza
latina è tutto l'opposto. Cerchiamo cento persone oneste, intelligenti
e tanto coraggiose da difendere, anche con pericolo
della vita, la proprietà del loro orologio, e mettiamole assieme
per giudicare un ladro, un falsario, un assassino; ebbene, appena
debbono far rispettata la legge che pure tutela anche
il loro orologio, queste brave persone, così terribili nel loro
caso particolare, mi diventano subito subito miti, misericordiose,
indulgenti sino all'assoluzione di ogni più atroce delitto;
e così un cantore di canzonaccie da trivio può passare
per il vergine poeta, un poltrone vigliacco per un fiero campione
di libertà; e la vittima non è più chi ha toccato il
danno e le busse, la vittima non è più il morto od il ferito — quello
diventa il provocatore — la vittima è il grassatore,
è il povero assassino!
</p>

<p>
<span class="pagenum" id="Page_194">[194]</span>
<span class="smcap">Tullio.</span> — Non insulti alla sventura!
</p>

<p>
<span class="smcap">Silv.</span> — Gli è appunto perciò che non vorrei che s'insultasse
neanche la gente onesta e laboriosa che arricchisce la patria
e la difende sui campi di battaglia, lieta ed orgogliosa dei
suoi sacrifizi, per mettere invece sul candeliere gli eroi del
trivio, i martiri del vizio! Ah! sarebbe davvero una cosa da
ridere questo travolgimento di criteri, se non accennasse a
mancanza di convinzioni, se non avessimo vicino l'esempio di
ciò che ha fruttato ad una nazione gloriosa e potente la derisione
di ogni fede e disciplina!
</p>

<p>
<span class="smcap">Gius</span>, <i>e</i> <span class="smcap">Val.</span> <i>(ad un tempo)</i>. — Bene! Bene!
</p>

<p>
<span class="smcap">Marc.</span> <i>e</i> <span class="smcap">Petr.</span> — <i>(zittiscono)</i>
</p>

<p>
<span class="smcap">Silv.</span> — Signori Giurati, io non posso adunque concludere
che rammentando a voi come il reo abbia confessato i suoi
delitti, e domandando ai signori Magistrati la sua condanna
a venticinque anni di lavori forzati. <i>(siede)</i>
</p>

<p>
<span class="smcap">Tullio</span> <i>(scattando con impeto</i>). — Venticinque anni in
questi tempi in cui tutto dura così poco?
</p>

<p>
<span class="smcap">Pres.</span> <i>(ironico)</i>. — La parola è alla difesa.
</p>

<p>
<span class="smcap">Tullio</span> <i>(siede e si rialza)</i>. — Nell'epoca del vapore e del
telegrafo, in cui tutto va e corre, condannerete un uomo a
restare venticinque anni inchiodato in un bagno, per un momento,
per tre momenti di aberrazione, per cause morbose, per
tre momenti di pazzia ragionante?
</p>

<p>
<span class="smcap">Marc.</span> — Udite! Udite!
</p>

<p>
<span class="smcap">Tullio.</span> — Dei pazzi ce n'è di due sorta, a farla corta:
pazzi da ospedale, e pazzi, o preclarissimi signori Giurati,
rimasti a mezzo. Ma anche a noi savi — modestia a parte — occorre
il momento in cui il cervello va a spasso. Difatti
chi di noi non è stato pazzo per un momento della sua vita,
di quella pazzia che non esclude la consapevolezza dei suoi
atti, ma ci trascina irresistibilmente ad azioni contrarie al
patto sociale? E se in quel momento fatale noi non abbiamo
commesso un delitto, chi può dire se sia per difetto di occasione
o d'intenzione? — Ma consentite, egregi signori, che
io vi parli senza alcun velo, come se parlassi dinanzi al tribunale
della mia coscienza. Ora io m'interrogo se non ho mai
bramato di appropriarmi, senza licenza dei superiori, qualche
cosa altrui, da un libro curioso ad un prezioso gioiello, dalla
<span class="pagenum" id="Page_195">[195]</span>
donna seducente alla gloria più inebbriante..... Ebbene, che
non lo senta neanche l'aria, sì, ne ho bramata parecchia della
roba altrui..... ne bramo ogni giorno..... ogni ora..... ad ogni
sguardo! Lasciamo stare i libri e le donne che, senza furto,
possono ormai appartenere a due..... ed anche a tre!.... Parliamo
di altre cose..... di gioielli, parliamo di diamanti. Nessuno
di noi quanti siamo può negare che tutte le volte che
si ferma la sera dinanzi all'abbagliante vetrina di un noto
gioielliere, non subisca l'irresistibile fascino di quel gran brillante
che gli proietta addosso i mille raggi delle sfaccettature,
quasi per tentarlo, anzi appunto per tentarlo. Colendissimi
signori Giurati, perchè non si va per i fatti nostri e si
resta lì piantati collo sguardo fisso, quasi senza respiro, per
paura che l'alito veli la visione? Si ammira... si ammira...
e poi, senza accorgersene, si comincia a desiderare! Ora supponete
che, proprio al punto in cui dal desiderio platonico si
passa alla brama irrefrenabile, al punto in cui si è assaliti da
un accesso di quella pazzia che non impedisce di ragionare,
una potenza magica faccia scomparire il cristallo della vetrina,
la gente dalla via ed i garzoni dalla bottega: ditemi
un po', la mano che abbiamo stesa macchinalmente verso quel
grosso brillante che si vorrebbe mettere in dito alla dama
dei nostri pensieri, che cosa farebbe questa mano quando non
trovasse più il cristallo della vetrina e si fosse certi di non
essere visti da anima nata? <i>(azione di chi, assicuratosi che
nessuno lo guardi, prende ed intasca rapidamente un oggetto)</i>
Alto là! <i>(afferrando la destra colla sinistra)</i> in nome della
legge vi arresto..... m'arresto..... ci arrestiamo tutti! Ah!
Ah! Vedete che è impossibile fare la requisitoria di noi
istessi!
</p>

<p>
<span class="smcap">Petr.</span> <i>e</i> <span class="smcap">Marc.</span> — Nuovo! Ardito! Sublime!
</p>

<p>
<span class="smcap">Silv.</span> — Ma in ogni caso la nostra mano si ferma al cristallo
della vetrina e non lo rompe come l'accusato ha fatto
della finestra!
</p>

<p>
<span class="smcap">Tullio.</span> — Bel merito, quando la vostra mente vi avverte
che ciò costituisce un delitto, quando voi sapete che dei diamanti
non ce ne possono essere per tutti! Invece questo infelice
che sa della legge? Che cosa capisce? Non basta guardarlo
per convincersi che non ha coscienza? Sarebbe egli così
<span class="pagenum" id="Page_196">[196]</span>
fresco e rubicondo, se sentisse il rimorso dei suoi delitti? Non
ha rimorsi, e questa è la più bella delle circostanze attenuanti,
perchè egli è l'uomo tipo della natura discendente in
linea retta dalla scimmia, senza coscienza del bene e del male,
e se io mi sbaglio, egli è ad ogni modo un cretino.
</p>

<p>
<span class="smcap">Bobi.</span> — (Cretino?)
</p>

<p>
<span class="smcap">Tullio.</span> — Ora che colpa ha lui se per la cattiva nutrizione
che gli fornisce la società, il suo cervello manca di
fosforo, di materia grigia? Chi sa se nutrito di filetti ai
tartufi questo cretino non sarebbe un genio?
</p>

<p>
<span class="smcap">Bobi.</span> — (Se vogliono provare, io ci sto!)
</p>

<p>
<span class="smcap">Pres.</span> — Non divaghi dalla questione, e non dimentichi
sopratutto che l'accusato ha sempre goduto di tutte le facoltà
dell'intelletto, ma non se n'è mai servito che per fare
il male!
</p>

<p>
<span class="smcap">Tullio.</span> — E allora condannatelo, <i>(controscena di Bobi
sino al fine del dibattimento)</i> consacratelo vittima espiatoria
agli Dei spietati della giustizia inflessibile! Egli è ribelle
alla società, e voi, per riconciliarvelo, legatelo come una
belva! Una fiera tempesta ne agita il cuore e la mente, e
voi, a calmarla, non gli spettacoli della natura e le arti divine
che rasserenano la vita invocate, ma le tenebre e la solitudine!
Egli non sente dignità, e voi, perchè la senta, vestitelo
di sargia! Egli non apprezza la vita degli altri, e
voi avvelenate la sua! Sta bene: è vostro diritto: via dalla
società questo membro infetto!... tagliatelo!... buttatelo!... — Ma
badate, o Giurati egregi, di cancellarlo anche dalla memoria!
Badate che forse non potrete dimenticare mai più che,
per volontà vostra, mentre amate, giuocate, ridete, dormite,
c'è un uomo che non ama, che non ride, che non dorme più!
Voi vorrete cacciare questo pensiero importuno col pensiero
più caro, con quello della famiglia; ed ecco che la sua imagine
vi appare come per una fantasmagoria sul volto degli
amici, dei figli, della sposa istessa! Ah, è troppo! E voi chiudete
gli occhi per troncare l'orrenda visione..... e allora sentirete
fra le voci altrui... nell'aria... fra i suoni più discordi...
una nota persistente, lamentevole, come un sospiro represso,
un grido, un singhiozzo lontano... la nota <i>(accenno di Tullio
a Bobi)</i> della disperazione! <i>Basta!</i> esclamerete, <i>basta! mi
<span class="pagenum" id="Page_197">[197]</span>
sono sbagliato! sono stato troppo severo! non è colpevole! è
innocente!</i> Ma, orribile a pensarsi, la legge vi risponderà: <i>è
tardi!</i> Dunque questo supplizio senza nome e senza riscontro
nelle bolgie Dantesche, il supplizio del Giurato che condanna
durerà quanto il suo martirio? Si! <i>Venticinque anni</i>, lo avete
voluto voi! E finiti questi, quando credete di poter respirare,
chi vi assicura che la prima volta che uscirete di casa non
lo vedrete venire verso di voi... pallido... vacillante... come
uno spettro sfuggito al regno della morte? Voi vi arrestate...
voi vorreste pigliare un'altra strada, sparire, nascondervi...
ma non siete più in tempo!... Vi ha già visto, e il suo sguardo,
acuto come una spada, v'inchioda immobile al vostro posto;
peggio, vi obbliga a guardarlo, vi obbliga a mirare su quella
fronte il marchio dell'infamia che avete stampato voi, in quel
terribile sogghigno la fatale necessità di essere ora peggiore
di prima a cui l'avete condannato voi! E voi, atterrito, gli
balbetterete: <i>che vuoi?</i> E lui, pensando che non ha più la
gioventù, e che l'avvenire è più orribile del passato, vi risponderà
con uno sguardo, con un gesto disperato: <i>morte! — No,
disgraziato! aspetta!</i> voi griderete commosso: <i>rimedierò
io a tutto... provvederò io al tuo avvenire... sarò per
te un amico... un fratello!</i> Ma lui, con quella sua voce fioca
fioca che passa l'anima: <i>Ora è tardi... allora ci dovevi pensare...
venticinque anni fa... Ora è tardi!</i>... <i>(volgendosi con
impeto ai Giurati)</i> No, che non è tardi: è ancora lì..... ma
condannatelo ancora, se ne avete il cuore, condannatelo!!
</p>

<p class="stagedir">
(Si asciuga il volto colla pezzuola e si abbandona sul banco
sfinito. — Applausi prolungati e caldissimi dalla galleria
malgrado i gesti dell'usciere — Bobi simula di piangere).
</p>

<p>
<span class="smcap">Pres.</span> <i>(interrogato con un cenno il Silvestri che nega di
voler aggiungere altro, suona il campanello, e fatto silenzio)</i> — Il
dibattimento è chiuso. Signori Giurati; <i>(i giurati si
alzano in piedi)</i> ricordandovi ancora una volta che l'imputato
è reo confesso, domando alla vostra coscienza il giudizio del
fatto per mezzo di questi tre quesiti: l'incolpato è colpevole
di furto con iscalata ed effrazione? è colpevole di tentato
omicidio? è colpevole d'incendio? <i>(a Geremia)</i> — Spetta a
lei, capo dei Giurati, raccogliere i verdetti e presentarli alla
Corte.
</p>

<p>
<span class="pagenum" id="Page_198">[198]</span>
<span class="smcap">Ger.</span> — Sarà mio dovere: ma permetta intanto che la ringrazii
dell'onore che mi ha fatto.
</p>

<p>
<span class="smcap">Pres.</span> — Tiri via: è stato estratto a sorte. <i>(i Giurati
escono dalla sinistra)</i> Signor avvocato della difesa, io mi
vedo in obbligo, qualunque sia il verdetto dei Giurati, di
rimpiangere che lei abbia esordito spendendo così male il suo
ingegno ed offendendo le nobili e gloriose tradizioni di questa
magistratura. Possano almeno le mie parole essere ricordate
in avvenire da lei e da quelli che fossero tentati d'imitarlo!
</p>

<h3>
SCENA II.
</h3>

<p class="pers">
<i>Dalla sinistra <span class="upright">GIUSEPPE</span>, <span class="upright">GEREMIA</span> e gli altri <span class="upright">GIURATI</span>.
<span class="smcap">Detti.</span></i>
</p>

<p>
<span class="smcap">Ger.</span> — Sul mio onore e sulla mia coscienza il nostro verdetto
è di un voto affermativo per tutti e tre i quesiti, e di
undici negativi parimenti per tutti e tre.
</p>

<p class="stagedir">
(Consegna le schede al Presidente che le riscontra e ritorna
al suo posto).
</p>

<p>
<span class="smcap">Pres.</span> <i>(a Bobi)</i>. — Alzatevi. Voi avete confessato i vostri
delitti, ma i Giurati non vi prestano fede e vi mandano assolto
e libero.
</p>

<p class="stagedir">
(Esce dalla sinistra colla Corte, meno Silvestri e Tullio, che
levano la toga).
</p>

<p>
<span class="smcap">Petr.</span>, <span class="smcap">Marc.</span> <i>e</i> <span class="smcap">Spettatori</span> <i>(con vivissimi applausi dalla
galleria)</i>. — Bene! Bravo!
</p>

<p class="stagedir">
(Tutti gli spettatori della galleria escono rapidamente dalla
destra)
</p>

<p>
<span class="smcap">Voci</span> <i>(dalla destra fuori di scena, con lunghi e fragorosi
applausi)</i>. — Fuori l'avvocato! Viva il nostro deputato!
</p>

<p>
<span class="smcap">Bobi</span> <i>(sbalordito, visti partire i carabinieri, risedendo)</i>. — No,
non è possibile, addirittura assolto!
</p>

<h3>
SCENA III.
</h3>

<p class="pers">
<i><span class="upright">MARCOLINI</span> e <span class="upright">PETRONIO</span>, dalla destra con premura, mentre
Tullio si leva la toga e Giuseppe, Silvestri, Valori, Luigia
e Prospera formano un gruppo animato a sinistra. <span class="smcap">Detti.</span></i>
</p>

<p>
<span class="smcap">Marc.</span> — Presto fuori, avvocato, che l'aspetta una gran
dimostrazione!
</p>

<p>
<span class="pagenum" id="Page_199">[199]</span>
<span class="smcap">Tullio.</span> — Un momento che abbracci prima lo zio e la
cugina...
</p>

<p>
<span class="smcap">Petr.</span> — Dopo! Dopo! Non lasciamo raffreddare! <i>(lo solleva
con Marcolini per portarlo via dalla destra)</i> Su!
</p>

<p>
<span class="smcap">Tullio</span> <i>(contentissimo)</i>. — Ma che cosa fate?
</p>

<p>
<span class="smcap">Marc.</span> — In trionfo! In trionfo! Evviva l'avvocato!
</p>

<p>
<span class="smcap">Petr.</span> <i>(guardando Silvestri)</i>. — Evviva il nostro deputato!
</p>

<p>
<span class="smcap">Tullio</span> <i>(a Giuseppe)</i>. — E lo vogliono..... andiamo in
trionfo! Ma ritorno subito. <i>(via con Petronio e Marcolini)</i>
</p>

<p>
<span class="smcap">Voci e applausi</span> <i>(fuori di scena)</i>. — Viva! Viva il nostro
deputato!
</p>

<p>
<span class="smcap">Gius.</span> <i>(concitato)</i>. — No... no... dopo tanto sproloquio, so
io ciò che può essere più eloquente in questo momento... Valori,
non sarà mai detto che un Savelli ti abbia fatto perdere
un soldo... Avvocato Silvestri, porga il suo braccio alla
mia figliuola e speri subito, lo voglio!
</p>

<p>
<span class="smcap">Silv.</span> — Non ho mai cessato!
</p>

<p>
<span class="smcap">Luig.</span> <i>(a Silvestri)</i>. — Si figuri che chiama la famiglia un
inciampo!
</p>

<p>
<span class="smcap">Prosp.</span> — Ah! ci ho gusto! ci ho gusto davvero!
</p>

<p>
<span class="smcap">Gius.</span> — Zitta, bracona! Eccolo qui. Zitti tutti, e via di
qua... <i>(accennando a sinistra)</i> ma che abbia tempo a vedere
ed a capire. <i>(s'avviano)</i>
</p>

<p>
<span class="smcap">Bobi.</span> — Se ne vanno tutti... Ma allora sono proprio assolto
e libero?
</p>

<h3>
SCENA IV ED ULTIMA.
</h3>

<p class="pers">
<i><span class="upright">TULLIO</span> con premura dalla destra. <span class="smcap">Detti</span>.</i>
</p>

<p>
<span class="smcap">Tullio</span> <i>(entrando e chiudendo a chiave la porta a destra)</i>. — Ma
sì! sarò il vostro deputato, sarò tutto quello che volete;
ma ora ciò che mi preme di più è lo zio, è la cugina...
<i>(volgendosi)</i> Che vedo?
</p>

<p>
<span class="smcap">Gius.</span> — Ah! Ah! la scuola dell'avvenire! Bravissimo; ma
noi preferiamo la scuola antica tutti e quattro! <i>(via dalla
sinistra)</i>
</p>

<p>
<span class="pagenum" id="Page_200">[200]</span>
<span class="smcap">Prosp.</span> — Tutti e cinque! <i>(gli fa una riverenza ironica
e segue gli altri)</i>
</p>

<p>
<span class="smcap">Tullio.</span> — Zio! Luigia! Ah! <i>(cadendo svenuto sulla seggiola
di Bobi)</i> Ho tutto perduto!
</p>

<p>
<span class="smcap">Bobi.</span> — E la mia riconoscenza, avvocato? <i>(gli fa aria
col suo cappello)</i> Mondo bello che catena e che orologio! <i>(gli
toglie l'orologio)</i> Non posso resistere gua'! <i>(intasca l'orologio
ed esce guardingo dalla destra)</i> Gli è la pazzia ragionante!
<i>(cala il sipario)</i>
</p>

<p class="pad2 center large">
<span class="smcap">Fine.</span>
</p>
</div>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, correggendo senza annotazione
minimi errori tipografici.
</p>

<p class="covernote">
Copertina creata dal trascrittore e posta nel pubblico dominio.
</p>
</div>

</body>
</html>
